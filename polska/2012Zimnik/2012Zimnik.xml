<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>polska</sec> <!-- nazwa katalogu -->
  <id>2012Zimnik</id>
  <title>Zimnik</title> 
  <subtitle>Nurkowania w różnych obiektach na Dolnym Śląsku, i nie tylko...</subtitle>
  <date><day>15</day><month>09</month><year>2012</year></date> 
  <author>Dominik Graczyk</author>
  <club>Grupa Nurków Jaskiniowych PZA</club>
  
  
<section> 

<para>
Wakacje na Południu- speleonurkowy sierpień 2012
</para>
<para>
Zaczęło się od wyjazdu do Albanii… tygodnie przygotowań, zgrywania ludzi, doboru i szykowania sprzętu, wyszukiwanie miejsc do eksploracji itd… 
</para>
<para>
W końcu 10 sierpnia wieczorem ruszamy. Humory dopisują, droga mija szybko i przyjemnie. W nocy, już na Słowacji coś zaczyna stukać w aucie. Decydujemy się na odwiedziny w warsztacie, ale jest jeszcze za wcześnie, zatem ciągle jadąc rozglądamy się za jakimś otwartym. Wreszcie jest! Graniczne miasto Sahy, tuż przed granicą węgierską. Wjazd na kanał, 5 minut i jest diagnoza – dyferencjał skrzyni biegów. Decydujemy się wracać – nie wiadomo ile tu na miejscu potrwa naprawa, a jechać dalej i ryzykować ściąganie auta i gratów z Albanii – zbyt ryzykowne. 
</para>
<para>
Zatem wracamy do Warszawy i niemal tydzień czekamy na naprawę auta Darka. Gdy po tym czasie nic się nie dzieje wraz z Żubrem i Emilem decydujemy się jechać na Dolny Śląsk, do tamtejszych kamieniołomów i sztolni. 
</para>
<para>
W piątek pod wieczór docieramy do Zimnika, gdzie od razu trafiamy na imprezę ze starymi znajomymi z czasów gdy tu odbywały się Warsztaty Nurkowania Jaskiniowego,  a rano przystępujemy do nurkowań w kamieniołomie. 
</para>
<para>
Po południu pojechaliśmy do Sobótki. Tam spotkaliśmy się z Rudą i Patrycją z GRALmarine, nurkujemy w Browarze. Krystaliczna woda i długie, mroczne korytarze, częściowo wykute w skale, częściowo murowane. Te zalane podziemia mają klimat: tu stara butelka, tam łopata, gdzieniegdzie studnie, gdzie można się wynurzyć i zaczerpnąć powietrza. Bardzo ciekawe nurkowanie.
</para>
<para>
Następnego dnia nasza warszawska ekipa oraz Patrycja, Ruda i Majek z Wrocka pojechaliśmy do Niemiec. Kamieniołom „Szlaban”, Arnsdorf. Ciekawe nurkowania tutaj, czysta woda i fanty pod wodą dodają uroku. Śpimy na plaży nad wodą i w poniedziałek rano jedziemy do Horki. Nurkujemy tu cały dzień, też jesteśmy bardzo zadowoleni z nurkowań w tym miejscu, a wieczorem jesteśmy z powrotem w Zimniku. 
</para>
<para>
Patrycja zorganizowała nam także następne dni i spotkania z przedstawicielami dolnośląskiego środowiska nurkowego. I tak wraz z Pawłem udajemy się do sztolni Tąpała. Dla Żubra i Emila jest to pierwsze przejście suchą sztolnią, ja pierwszy raz nurkuję w tym miejscu, są więc nowe wrażenia. Kolejnego dnia ponownie  udaliśmy się do Browaru w Sobótce, gdzie Emil wykonał swe pierwsze nurkowanie overhead. Ja odnalazłem swą szpulkę, którą zgubiłem tu poprzednim razem. Odwiedziliśmy także sztolnię Marie Agnes, dokonaliśmy inspekcji drabin, systemu odwadniania, oporęczowania oraz kołowrotu – wszystko w jak najlepszym porządku.
</para>
<para>
Nurkowaliśmy codziennie w Zimniku wakacyjnie spędzając czas, choć gdzieś tam czuliśmy niedosyt spowodowany nieudanym wyjazdem do Albanii. Może za rok się uda…
</para>
<para>
Podsumowując, jesteśmy bardzo zadowoleni ze zorganizowania nam wielu atrakcji przez Patrycję, była naprawdę gospodarzem, a my czuliśmy się w pełni jak goście. Jej organizowanie nam czasu zaowocowało poznaniem wielu ciekawych nurków z okolic Wrocławia oraz wykonaniem ciekawych nurkowań.
</para>


</section> 

<section>
<list>
<item> Relacja <link><caption>Patrycji</caption>
  <href>http://www.nurki.info/wordpress/2012/08/27/weekend-w-zimniku-i-podsumowanie-tygodnia/</href>
  
</link></item>
<item>Galeria<link>
  <href>./galeria/gallery.php?id=2012Zimnik</href>
  <caption> zdjęć </caption>
</link>z wyjazdu.</item>
</list>
</section>

</article>

