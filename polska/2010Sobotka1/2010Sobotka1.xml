<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>polska</sec> <!-- nazwa katalogu -->
  <id>2010Sobotka1</id>
  <title>Sobótka Górka – kopalnia magnezytu</title> 
  <subtitle>Nurkowanie w szybie Elza</subtitle>
  <date><day>30</day><month>4</month><year>2010</year></date> 
  <author>Mirek Kopertowski</author>
  <club>Grupa Nurków Jaskiniowych PZA</club>
<section> 

<image>
  <align>right</align>
  <file>aIMG_1053.jpg</file>
  <caption>W szybie Elza, fot. Przemek Stasiak</caption>
  <big>yes</big>
  <layout>v</layout>
</image>

<para>
Tak naprawdę to nie planowaliśmy wyjazdu do Sobótki. Weekend 24-25 kwietnia zamierzaliśmy spędzić w Nawojowie Sląskim i kontynuować badania znajdującej się tam kopalni gipsu. Kopalnia magnezytu w Sobótce Górce była od samego początku celem rezerwowym. Od paru miesięcy znajdowała się w naszej poczekalni „tematów nurkowych na Dolnym Śląsku”. Tak naprawdę to nikt poważnie nie brał pod uwagę wyjazdu do Sobótki w tym terminie. Wszyscy skoncentrowani byliśmy na Homarze i jemu poświęcaliśmy całą energię. Tak się jednak stało, że wyjazd do Nawojowa musiał zostać odwołany. Na 2 dni przed weekendem zapadła decyzja - jedziemy do Sobótki. W ciągu niecałych 2 dni Łukasz Orlicki zgromadził wszystkie potrzebne informacje dotyczące historii kopalni, a ja razem z Michałem Platą zajęliśmy się organizacją zaplecza linowego dla nurkowań i planowaniem całej akcji.
</para>

<title>Pierwsze nurkowania...</title>

<para>
Pierwsze nurkowania w tym miejscu odbyły się w 2009 roku. Rekonesansu nurkowego dokonał wtedy Łukasz Bieleń. Zanurzył się w szybie na kilka metrów i jednoznacznie stwierdził, że dalsze nurkowanie jest możliwe, a szyb jest drożny. Pod koniec grudnia, tuż przed świętami Bożego Narodzenia zaprosił mnie na wspólną akcję. Łukasz nurkował wtedy w pierwszym zalanym chodniku odchodzącym z szybu na głębokości -3m. Ja natomiast zanurzyłem się do dna szybu (-24m) i przepłynąłem 120m nie osiągając końca korytarza. Niestety nie miałem wtedy więcej poręczówki... Nasze wrażenia były podobne: po prostu rewelacja!

</para>

<title>Ostatnia akcja...</title>

<para>
Nad szybem zjawiliśmy się w sobotę rano. Po niecałych 2 godzinach sprawnej akcji cały sprzęt znalazł się pod ziemią. Jako pierwszy nurkował Przemek Stasiak. Jego celem było nakręcenie materiału filmowego, który później analizowany będzie przez ekspertów z dziedziny górnictwa współpracujących z „Odkrywcą”. Przemek zanurzył się do dna szybu i przepłynął wzdłuż poręczówki około 60m, później wynurzył się i rozpoczął penetrację płytszego chodnika, na zmianę poręczował i filmował. Po Przemku zanurkował Arek Nowak. Dopłynął na przodek na najniższym poziomie, a później kontynuował poręczowanie płytszego chodnika, którym przepłynął 80m. Ja zanurkowałem jako ostatni. Niestety moja oddycharka odmówiła współpracy i musiałem nurkować na obiegu otwartym. W 5 minucie nurkowania znalazłem się na przodku w głębszym korytarzu, dowiązałem poręczówkę i kontynuowałem penetrację. Główny chodnik skończył się przy markerze 195m, skręciłem w prawo w ciąg boczny i po kilkunastu metrach dopłynąłem do małego szybu technologicznego z dobrze zachowanymi pomostami i drabinami. Zanurzyłem się nim do dna, tj. -38m, moim oczom ukazał się jeszcze niższy poziom kopalni. Na penetrację zużyłem jednak 1/3 dostępnego powietrza i musiałem wracać. Odciąłem poręczówkę przy markerze 230m i zawróciłem.
</para>

<para>
W niedzielę zanurkowali jeszcze Rafał Górecki i Michał Plata. Rafał przesunął przodek w głębszym chodniku o 20m, Michał zaś skartował oba chodniki.
</para>

<imageinrow>

<image>
  <file>aIMG_1101.jpg</file>
  <caption>Pomost w głównym szybie, fot. Przemek Stasiak</caption>
  <big>yes</big>
  <layout>h</layout>
</image>

<image>
  <file>aIMG_1032.jpg</file>
  <caption>Korytarz ze schodami, fot. Przemek Stasiak</caption>
  <big>yes</big>
  <layout>h</layout>
</image>

</imageinrow>

<para>
Ze względów bezpieczeństwa wszyscy nurkowie, którzy wykonali głębokie i długie nurkowania nie wychodzili na powierzchnię o własnych siłach, lecz zostali wyciągnięci za pomocą tzw. układu do wyciągania (techniki linowe ratownictwa jaskiniowego).
</para>

<para>
Nurkowania moje i Michała Platy udokumentowane są za pomocą miniaturowego rejestratora Bartka Gryndy.
</para>

<title>Podsumowanie</title>

<para>
Nurkowania w tym miejscu są jedynie skomplikowane logistycznie. Aby znaleźć się nad lustrem wody trzeba pokonać około 40m w pionie. Pod wodą są dwa główne korytarze na -3m i -24m posiadające kilka bocznych ciągów. Całkowita długość spenetrowanych i zaporęczowanych korytarzy to 330m przy głębokości maksymalnej 38m. Samo nurkowanie nie jest trudne: woda jest krystalicznie czysta, a korytarze obszerne.
</para>

<para>
Kopalnia magnezytu w Sobótce jest obecnie największym zalanym obiektem górniczym na Dolnym Śląsku (drugie miejsce zajmuje kopalnia gipsu w Nawojowie Śląskim). Ze względu na warunki (długość korytarzy, słabo mącąca się woda) jest idealnym miejscem treningowym dla nurkowań jaskiniowych.

</para>

<para>
Grupa Nurków Jaskiniowych PZA planuje dalsze nurkowania w tym miejscu mające na celu całkowite poznanie i zbadanie zalanych partii kopalni. Na wspólne akcje zapraszamy doświadczonych nurków jaskiniowych.
</para>

<para>
W najbliższym wydaniu „Odkrywcy” znajdzie się pełna relacja z akcji.
</para>

<para>
W akcji udział wzięli: Bartek Grynda (GRALmarine), Lukasz Orlicki (magazyn Odkrywca), Przemek Stasiak oraz Grupa Nurków Jaskiniowych PZA w składzie: Rafał Górecki, Magda Jakubczyk, Mirek Kopertowski, Arek Nowak, Michał Plata oraz Michał Stajszczyk.
</para>

<para>
Następna akcja już wkrótce.
</para> 

</section> 

<seesection>
<title>Zobacz także:</title>

<para>
<list>

<item><link>
<href>http://picasaweb.google.pl/p.stasiak/KopalniaMagnezytu#</href>
<caption>Galeria zdjęć</caption>
</link> oraz <link>
<href>http://www.youtube.com/watch?v=U68AD6MC944</href>
<caption>film</caption>
</link> z nurkowania autorstwa Przemka Stasiaka
</item>

<item><link>
<href>http://tecweblog.blogspot.com/</href>
<caption>TecBlog</caption>
</link>
Przemka Stasiaka
</item>

<item>Strona miesięcznika <link>
<href>http://www.odkrywca.pl</href>
<caption>Odkrywca</caption>
</link>
</item>

<item>Strona Bartka Gryndy <link>
<href>http://www.gralmarine.com/</href>
<caption>GRALmarine</caption>
</link>
</item>

</list>
</para>

</seesection>

</article>

