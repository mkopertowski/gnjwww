<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>swiat</sec> <!-- nazwa katalogu -->
  <id>2011SerbiaMacedonia</id>
  <title>Wyprawa do Serbii i Macedonii</title> 
  <subtitle></subtitle>
  <date><day>30</day><month>05</month><year>2011</year></date> 
  <author>Sebastian Dobrowolski</author>


<section> 

<para>
Zainspirowani majową działalnością na Bałkanach postanowiliśmy powtórzyć wyprawę już po trzech miesiącach. Planowane nurkowania w wywierzyskach w tym regionie zdecydowaliśmy się połączyć z organizowaną przez Honza wyprawą eksploracyjną do Kosowa.
</para>
<para>
14 sierpnia wyruszyliśmy w kierunku miasta Peje w Kosowie, gdzie dwa dni później mieliśmy spotkać się z resztą ekipy. Po drodze chcieliśmy zanurkować w pierwszym z interesujących nas wywierzysk w południowej Serbii – Krupajsko Vrelo. Niestety – nasze wywierzysko zamienione zostało w ujęcie wody, otoczone drutem kolczastym i strażnikami. Tutaj nurkować już się nie da. Nieco zawiedzeni zaczęliśmy fotografować klimatyczną wieś, w której Vrelo się znajduje… momentalnie zostaliśmy obsztorcowani przez Pana Serba, który wytłumaczył nam, że stodoła którą sfotografowaliśmy jest ważnym serbskim obiektem strategicznym, którego fotografować absolutnie nie wolno (no kto by pomyślał?). Po krótkiej acz intensywnej wymianie zdań w tym temacie (każdy w swoim języku) postanowiliśmy opuścić to urocze miejsce i udać się na miejsce spotkania.
</para>
<para>
Nie minęły dwie godziny a sytuacja z fotografowaniem powtórzyła się – tym razem zostajemy wylegitymowani po kosowskiej stronie granicy za fotografowanie powojennych ruin. Pan Kosowianin (Kosowiec? Kosowar? Kosowszczyk? Czy język polski zajął już stanowisko w sprawie niepodległości Kosowa?) po albańsku (a jakże!) poucza nas o kategorycznym zakazie fotografowania tych oto ruin. Jedynym plusem tego dnia okazuje się być fakt, że nie zostajemy na wszelki wypadek rozstrzelani. Pomyśleć, że to nurkowanie a nie fotografia jest uważane za sport ekstremalny.
</para>
<para>
Ostatecznie w niedzielne popołudnie spotkaliśmy się z resztą towarzystwa. Na temat naszej działalności w Kosowie rozpisał się już, w swojej relacji, Honzo więc zamiast się powtarzać przejdę bezpośrednio do drugiej części wyprawy. 
</para>
<para>
Po odłączeniu się od grupy „kosowskiej” skierowaliśmy się do Macedonii, gdzie jeszcze przed wyjazdem udało się zorganizować niezbędne pozwolenia na nurkowanie w Parku Narodowym Kanionu Matka – miejscu, gdzie znajduje się jedna z najgłębszych zalanych jaskiń na świecie. Trzy tygodnie przed naszym przybyciem Luigi Casati ze swoja ekipą wyeksplorował to miejsce do głębokości 212 metrów, skorzystaliśmy więc z ich poręczówek. Miejsce to nie jest popularne wśród nurków, momentalnie więc miejscowi założyli sobie, że my ten rekord poprawimy. Zachodzili jedynie w głowę jak zrobimy to we dwóch skoro tamtych było siedmiu. Na wszelki wypadek, w imię własnego bezpieczeństwa i w trosce o powodzenie całej akcji, nie dementowaliśmy otwarcie tych pogłosek. Jeśli wierzyć jednak pracownikom Parku byliśmy pierwszymi Polakami nurkującymi w tym miejscu – zawsze coś. 
</para>
<para>
Wejście do Matka Vrelo znajduje się w dnie rzeki (na głębokości 8 metrów), dopływa się do niego łódką. Przed wejściem skonstruowano pływający pomost – zapewne na potrzeby wspomnianego, rekordowego nurkowania. Zaraz po przyjeździe zwiedziliśmy jaskinię do głębokości 50 metrów (220m od wejścia) – na tej głębokości znajduje się wąskie przejście, którego nie chcieliśmy pokonywać przy pierwszym kontakcie z tym miejscem, zostawiając je sobie na następne nurkowania. Wnętrza Matki są bardzo przestronne, widoczność sięgała 15 metrów. Drugiego dnia spotkała nas jednak niemiła niespodzianka – w trakcie nurkowania pracownicy elektrowni zaczęli kombinować ze zwiększaniem poziomu wody w rzece generując zerową widoczność połączoną z silnym prądem. Rekord Włocha wydawał się przez chwilę zagrożony, ostatecznie jednak nie został poprawiony. Eksploracja tego miejsca (dalsza niż do miejsca przez nas osiągniętego) wymaga raczej zastosowania rebreathera. Ze wspomnianych 50m korytarze biegną w górę wypłycając się do głębokości kilku metrów a następnie opadają prawie pionowo w dół. Biorąc pod uwagę konieczność powrotu tą samą drogą daje to bardzo niekorzystny dekompresyjnie profil całego nurkowania.
W międzyczasie dostaliśmy od Honza SMSa z informacją, że „tematy” w Kosowie zaczęły „puszczać” zaraz po naszym wyjeździe. Shit happens.
</para>
<para>
  Po zakończeniu nurkowań w Macedonii udaliśmy się do Serbii, gdzie już w drodze powrotnej, chcieliśmy zanurkować w trzech lokalizacjach. Pierwsze z nich, stosunkowo mało znane wywierzysko będące źródłem rzeki Crny Timok, niestety okazało się najprawdopodobniej zmienić swoje zastosowanie – w miejscu gdzie spodziewaliśmy się spotkać źródełko trwa produkcja wody mineralnej EuroAqua. Uczciwie przyznać jednak trzeba, że na skutek pomylenia drogi i zwiedzenia wielu kilometrów „odcinków specjalnych” w serbskich górach, byliśmy już zbyt zmęczeni i zbyt mało zmotywowani do szukania go w innym miejscu, więc natrafiwszy na taki budynek, postawiony tam gdzie z posiadanego opisu miała być dziura, po prostu uznaliśmy, że nasze wywierzysko przestało być użyteczne nurkowo).
</para>
<para>
Prosto stamtąd wyruszyliśmy do jednego z dwóch wywierzysk odwiedzanych już przez GNJ we wcześniejszych latach – Krupajsko Vrelo. Jest to mała jaskinia, do której wchodzi się poprzez hodowlę pstrągów. Obok dużej ilości zacisków, wąskich korytarzy i słabej widoczności charakterystyczną cechą jest głębokość do jakiej opada – 120 metrów. Ciekawostką jest znajdujący się na 6 metrach habitat zamontowany przez Serbów z Belgradu eksplorujących to miejsce. Ogólnie rzecz biorąc nurkowanie z gatunku tych trudniejszych. Warty odnotowania jest fakt, że właściciel terenu nie tylko nie przegonił nas na wieść o planowanym nurkowaniu ale pozwolił nam rozbić sobie namiot przed samym otworem. Obrazu całości dopełniła kolacja – pstrąg prosto ze stawu.
</para>
<para>
Drugim spośród poleconych nam miejsc, a zarazem ostatnim odwiedzonym podczas tego wyjazdu, było Vrelo Mlave znajdujące się praktycznie w samym mieście. Do nurkowania w tymi miejscu należy uzyskać akceptację miejscowej policji. Jest to głęboki zbiornik o bardzo słabej widoczności. Od 12 metrów zaczyna się nurkowanie „overhead” jednak właściwe wejście do jaskini znajduje się za przewężeniem na głębokości 30 metrów. 
Nurkowanie tutaj zdecydowanie utrudnia duża ilość mułu, szybko mącąca się woda i bardzo duża ilość snujących się wszędzie starych poręczówek. Dodatkowo prąd wypływający z przewężenia prawdopodobnie uniemożliwia wniknięcie do wnętrza w porze bardziej deszczowej. Na brzegu wywierzyska znajduje się tablica informująca o wyeksplorowaniu tego miejsca przez serbskich nurków do głębokości 72m (ozdobiona szkicem autorstwa Jarka Kura).
</para>
<para>
Późniejsza rozmowa z Jarkiem, który intensywnie eksploruje to miejsce, wyjaśniła że zwykle poniżej 30 metrów woda staje się bardzo klarowana a prąd na przewężeniu, istotnie utrudnia wniknięcie do wnętrza. Wygląda więc na to, że nurkowaliśmy w specyficznym, dla tej lokalizacji, okresie – korzystnym ze względu na prąd, ale niekorzystnym ze względu na widoczność (a w zasadzie jej brak).
</para>
<para>
Nurkowali:
Krzysiek Dobrowolski
Sebastian Dobrowolski

</para>



<list>
<item>Galeria<link>
  <href>./galeria/gallery.php?id=2011SerbiaMacedonia</href>
  <caption> zdjęć </caption>
</link>z wyjazdu</item>
</list>

</section> 


</article>

