<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>swiat</sec> <!-- nazwa katalogu -->
  <id>2012slowenia</id>
  <title>Wyprawa na Bałkany</title> 
  <subtitle></subtitle>
  <date><day>01</day><month>05</month><year>2012</year></date> 
  <author>Dominik Graczyk</author>


<section> 

<para>
Majówkę AD 2012 postanowiliśmy spędzić na bliskich naszym sercom Bałkanach, odwiedzając wywierzyskowe jaskinie Słowenii. Droga niemal w całości przebiega autostradami, do tego krajami „strefy Schengen”, zatem u celu można znaleźć się względnie szybko.
</para>
<para>
Po uzyskaniu niezbędnych pozwoleń jako pierwszą odwiedziliśmy Suhadolca Jama. Dojście do otworu wymagało ok. 500-metrowego transportu pieszego, dopiero po powrocie dowiedziałem się o znacznie krótszej drodze…cóż, cenna informacja na przyszłość ;)
Jaskinia ładna, przejrzystość wody ok. 5m. Ok. 600m płynie się na niewielkich głębokościach (do 10m) przechodząc przez 3 groble oddzielające kolejne syfony, dopiero później dociera się do głębszej studni. W jaskini napotkać można drobne formy życia takie jak przezroczyste „krewetki”. Prąd jest niewielki, korytarze dość obszerne. Nurkowaliśmy „w kolejarza” w odstępie kilku minut od siebie. 
</para>
<para>
Jako następną odwiedziliśmy Steberk Jama. Niezwykle malowniczo położone wywierzysko i wąska szczelina wejściowa, której początkowo nie dostrzegliśmy z powierzchni. Widoczność do 10m, niewielki prąd, korytarz miejscami dość niski, ale szeroki, długości ok. 70-80m, przechodzący następnie w pionowy komin, który klipi się ok. 5m wyżej. Głębokość do 17m. Bardzo fajne nurkowanie.
</para>

<para>
Następnie udaliśmy się do Bilpa Jama. Krystaliczna woda w jeziorku wywierzyskowym zapowiadała miłe nurkowanie. Korytarze okazały się niezwykle obszerne, w pierwszym syfonie można utrzymywać się na głębokości do kilkunastu metrów. Licznie występują tam Proteusy, urozmaicające nurkowanie. Nawigacja jest nieco skomplikowana – jest tam dużo rozgałęzień poręczówki, ale wszystkie oznaczone zgodnie ze sztuką.
Kolejne wywierzysko to Obrscice Jama. Woda bardzo przejrzysta – minimum 15-20m. Pojedynczy korytarz długości ok. 65m, głębokość do 6m. Miłe nurkowanie, do tego urokliwe otoczenie na powierzchni.
</para>
<para>
W następnej kolejności udaliśmy się do Obrh Jama, po drodze zatrzymując się na pysznego świniaka z rożna i górę frytek. Jest to jeziorko wywierzyskowe o głębokości do 13m, posiadające na dnie 2 szczeliny: pierwsza puszcza kilka ciasnych metrów i klipi się, druga to ciasna studnia schodząca do 30m i kontynuująca się dalej, już szerzej. Przejrzystość minimum 20m.
</para>
<para>
Podturn Jama to niewielkie jeziorko z licznymi szczelinami w dnie i pstrągami utrzymującymi się w prądzie wypływającej z tych szczelin wody. Warto tu nurkować jedynie dla doznań wzrokowych: błękitna woda wywierzyskowa i jasno zielona roślinność pięknie wyglądają, ale rozmiary jeziorka są małe, a głębokość zaledwie do 6m. 
Na pewno będziemy wracać w ten rejon, wykonaliśmy tu fajne nurkowania turystyczne, jaskinie nadają się do nurkowań treningowych. Mieliśmy szczęście, gdyż udało nam się być w czasie „suchym” i żadne deszcze nie wpływały na przejrzystość wody.
</para>
<para>
Podczas nurkowań korzystaliśmy ze sprzętu side mount X-Deep oraz przekazanych przez Centrum Techniki Nurkowej PIÓREWICZ elementów wyposażenia firm White Arrow i DIR Zone. Zabezpieczenie tlenowe dzięki uprzejmości Kliniki Medycznej IBIS.
</para>
<para>
Noce spędzaliśmy głównie w lesie, w namiocie lub w hotelu z najwyższą liczbą gwiazdek – czyli pod gwiazdami. W Słowenii ponoć nie można nocować i campingować „na dziko”, więc czyniliśmy to ostrożnie, tak by swoją obecnością nie zwracać na siebie uwagi.
Zwiedziliśmy również Maribor, Ljubljanę, jakieś interesujące stare ruiny, turystyczną jaskinię Skocjanske Jame oraz wraz z ekipą z SW wykonaliśmy akcję speleo zapuszczając się na 107 m pod ziemię w jednej z okolicznych jaskiń suchych (czyli błotnistych). Wyjazd niewątpliwie udany i obfitujący w miłe wrażenia.
</para>


<para>
Nurkowali:
Jacek 'Homer' Strejczyk (AVEN),
Dominik 'Honzo' Graczyk (SW)
Wsparcie powierzchniowe:
Agnieszka Neska (NZ)
Nurkowanie w Steberk Jama:
Marcin Gala (SW)
Wsparcie speleo:
Kasia Biernacka (SW),
Bartek Tarchalski (SW)


</para>



<list>
<item>Galeria<link>
  <href>./galeria/gallery.php?id=2012slowenia</href>
  <caption> zdjęć </caption>
</link>z wyjazdu</item>
</list>

</section> 


</article>

