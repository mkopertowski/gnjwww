<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>swiat</sec> <!-- nazwa katalogu -->
  <id>2013serbia</id>
  <title>Speleonurkowa majówka 2013 w Serbii</title> 
  <subtitle></subtitle>
  <date><day>12</day><month>05</month><year>2013</year></date> 
  <author>Dominik Graczyk</author>


<section> 

<para>
Majówkę postanowiliśmy spędzić aktywnie pod względem nurkowym, więc zebraliśmy absolwentów WNJ i uczestników kursu cavern, byłych kursantów oraz kilku innych nurków jaskiniowych, porozumieliśmy się ze znajomymi nurkami jaskiniowymi z Serbii i 28 IV rozpoczęliśmy nasza przygodę.
</para>
<para>
Ten wyjazd to było eksperymentalne połączenie dokończenia kursu cavern, turystyki nurkowo-jaskiniowej oraz działań eksploracyjnych. Jak się okazało w trakcie wyjazdu – w pełni udane.
</para>
<para>
W drodze do rejonu nurkowań zatrzymaliśmy się w Budapeszcie i w Belgradzie, by zwiedzić te dwie piękne stolice.
</para>
<para>
Pierwsze dni nurkowań spędziliśmy oswajając początkujących nurków jaskiniowych ze środowiskiem zalanych jaskiń oraz ćwicząc różne sytuacje awaryjne. Z każdym nurkowaniem uczestnicy byli coraz bardziej pewni siebie i swoich umiejętności nabytych podczas Warsztatów Nurkowania Jaskiniowego i kursu cavern u Honza. Entuzjazm nie słabł, nie osłabiał go nawet codzienny, wielogodzinny i monotonny warkot sprężarki.
</para>
<para>
Uczestnicy wykazali się dużą elastycznością i umiejętnością dostosowania do nieoczekiwanych zwrotów akcji w momencie gdy zamiast wracać po dniu nurkowym do "bazy" pozostaliśmy przy jaskini. Bez szczoteczek do zębów, namiotów i gaci na zmianę… 
</para>
<para>
Po ukończeniu "części kursowej" grupa została podzielona, by nurkowie zaczęli działać samodzielnie (a nie tylko oglądali się na instruktora – naszym celem jest wychowanie samodzielnych nurków jaskiniowych, a nie sierot kurczowo trzymających się nogawki instruktora). Zaczęliśmy działać równolegle w kilku jaskiniach. "Świeże" ekipy nurkowały w znanych nam jaskiniach doskonaląc umiejętności poręczowania i odnajdywania dalszej drogi w jaskini. Natomiast ekipy "doświadczone" zajęły się działalnością eksploracyjną w jaskiniach Lazareva i Vrelo Crngo Timoka. W wywierzysku Lazareva nasz serbski kolega Uros położył 75m poręczówki nurkując do 15m głębokości, Honzo dołożył 10m w innym ciągu o aktywnym przepływie, a Homer jeszcze kilka metrów w tym kierunku. Prąd w tej jaskini jest bardzo silny, w wąskim wejściu trzeba chwilę powalczyć, by jaskinia wpuściła do środka. To było dobre ćwiczenie dla naszych młodszych kolegów. Dość słaba widoczność (do 1 metra) nie pozwoliła jak dotąd na odnalezienie dalszej drogi, ale będziemy kontynuowali eksplorację w tym miejscu.
</para>
<para>
Następnego dnia chętni uczestnicy wyjazdu byli zapoznawani przez Homera z technikami linowymi wykorzystywanymi w jaskiniach. Naszym celem jest wszechstronne wyszkolenie nurków jaskiniowych potrafiących działać w syfonach w głębi jaskiń suchych, stąd wprowadzenie tego elementu do szkolenia. Z pewnością jesteśmy jedynymi szkolącymi w ten sposób w naszym kraju, a z tego co wiem także daleko poza jego granicami.
</para>
<para>
Po południu Uros zanurkował w syfonie pierwszym w głębi jaskini Lazareva i wyeksplorował 150m zalanego korytarza o silnym prądzie, idącego w głąb jaskini, w kierunku północnym.
</para>
<para>
W tym czasie Honzo w jaskini Vrelo Crngo Timoka naprawił swoją starą poręczówkę na całej długości aż do przodka, wykopał ją spod piachu naniesionego prądem w ostatnich latach gdy nas tam nie było oraz dołożył 10 metrów nowej ariany. Jednak kamieniem milowym było  odnalezienie obejścia restrykcji wymuszającej użycie konfiguracji bocznej podczas nurkowań w tej jaskini. Od tego momentu użycie dużych butli w konfiguracji plecowej stało się możliwe, co zapewne wydłuży zakres przyszłych penetracji. Honzo skasował także kilka znaków zapytania po drodze - okazały się one niszami korytarza głównego, a nie ciągami bocznymi, jak wcześniej przypuszczał. Następnego dnia Honzo wrócił w to miejsce by dokonać dalszych eksploracji. Po 18 minutach płynięcia pod prąd (dość wyczuwalny) znalazł się na przodku, jakieś 340m od otworu. zaczął eksplorować dalej, aż do skończenia linki na kołowrotku, 160m. W drodze powrotnej skartował nowe odkrycia. To nurkowanie trwało 1,5 h, do głębokości 13m. 
</para>
<para>
Po tych kilku obfitych w przeżycia dniach czas było opuścić gościnną Serbię. Byliśmy tu w okresie ichniejszych świąt, a więc towarzyszył nam klimat luzu i zabawy, tak charakterystyczny dla Bałkanów oraz ich niesamowita muzyka puszczana bardzo głośno... ;))
</para>
<para>
Spaliśmy w zdewastowanym hotelu na przeciwko jaskini, co było bardzo wygodne, a uczestnicy zapoznawali się ze specyfiką naszych wypraw.
</para>
<para>
Reasumując było bardzo fajnie i z pewnością wkrótce udamy się tam znowu z nowym kursem i celem dalszych eksploracji.
</para>
<para>
W wypadzie brali udział: Honzo - kierownik, Homer, Tomasz Zapiór, Jarek Malinowy, Martin Kasiński, Paweł Wójcik, Paweł Zapiór, Paweł Musiała, Łukasz Korek, Marcin Malinowski, Grzegorz Wiciak, Piotr Karpiński, a ze strony Serbskiej Uros, Bojan i Nemania. Wspierali nas także serbscy grotołazi działający w tym czasie w suchych partiach j.Lazareva.
</para>
<para>
Honzo wykorzystywał podczas nurkowań skrzydło DIR Zone otrzymane od CTN Piórewicz. Oświetlenie dzięki GralMarine, zabezpieczenie tlenowe dzięki Klinice Medycznej IBIS w Warszawie, a sprężarka dzięki Speleoklubowi Warszawskiemu. Dziękujemy wspierającym nas firmom!
</para>
</section>
<section>
<caption>Zobacz także:</caption>
<list>
<item><link>
  <href>http://www.youtube.com/watch?v=KdoxHym-3pg</href>
  <caption>Film </caption>
</link>z wyjazdu</item>
<item><link>
  <href>http://www.youtube.com/watch?v=vhmQKBz-ldo</href>
  <caption>Film </caption>
</link>z wyjazdu</item>
<item><link>
  <href>http://vimeo.com/65431848</href>
  <caption>Film </caption>
</link>z wyjazdu</item>
</list>


</section> 


</article>

