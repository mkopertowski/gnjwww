<?xml version = '1.0' encoding = 'utf-8'?>
<publication id="" >
  <metakeywords></metakeywords>
  <metadescription></metadescription>
  <header>Kurs IANTD Cave Diver - Francja 2007</header>
  <date day="14" month="6" year="2007" />
  <author>Maciek Czykierda</author>
  <paragraph>
  <txt>Na przełomie maja i czerwca 2007 Robert Klein zorganizował kurs nurkowania jaskiniowego IANTD Cave Diver. Kurs odbywał się w jednym z najlepszych miejsc do nurkowania jaskiniowego w Europie - we Francji, w regionie miasta Cahor. Kursantami byli Marcin Kałuża, Martin Bonczkowitz i Maciej Czykierda, dzielnie wspierani przez nie-kursantów Izę Klein i Anię Bonczkowitz.</txt>
  </paragraph>
  <imageinrow>
     <image big="0" file="1.jpg" align="centerrow" >Helpik</image>
     <image big="0" file="2.jpg" align="centerrow" >Deco w jeziorku wejściowym - Iza, Martin</image>
  </imageinrow>
  <paragraph>
  <txt>Była to dla mnie okazja do ponurkowania w odmiennych niż zwykle warunkach. Jaskinie są obszerne, z czystą, trudno mącącą się wodą, zaplecze logistyczne jest bardzo dobre - mieliśmy dostęp do 2 banków powietrza, więc nabicie 8 twinsetów i stage'ów zajmowało chwilę. Odmianą dla mnie była również konfiguracja sprzętu nurkowego - różniła się znacząco od tej, do której przywykłem, głównie dlatego, że jest przeznaczona do nurkowania partnerskiego. Kurs był intensywny, wykonywaliśmy po 2 nurkowania dziennie plus wykłady teoretyczne. Szukaliśmy poręczówki, nurkowalismy z "czarnymi maskami", poręczowaliśmy jaskinie, na dłuższe nurkowania braliśmy depozyty. No i przy okazji mieliśmy szansę podziwiać jaskinie.</txt>
  </paragraph>
  <imageinrow>
     <image big="0" file="3.jpg" align="centerrow" >Robert</image>      
     <image big="0" file="4.jpg" align="centerrow" >Martin, Maciek i Robert</image>
  </imageinrow>
  <paragraph>
  <txt>Podczas kursu duzy nacisk był położony na zgranie i współdziałanie zespołu nurkowego. Bardzo ważna jest komunikacja, zarówno świetlna (miałem wrażenie, że HID jest przede wszystkim urządzeniem do sygnalizacji - to, że też oświetla jaskinię to efekt uboczny!) jak i dotykowa. Wszelkie sytuacje awaryjne rozwiązuje się grupowo - począwszy od zaplątania się w poręczówkę, poprzez detekcję problemów z zestawem nurkowym partnera, kończąc na dzieleniu się gazem. Również poręczowanie/deporęczowanie jest operacją grupową. Niestety, jest wiele miejsc, gdzie ten model się nie spisze - ze względu na widoczność, ciasnotę czy skomplikowany transport sprzętu do syfonu.</txt>
  </paragraph>
  <imageinrow>
     <image big="0" file="5.jpg" align="centerrow" >Habitat</image>      
     <image big="0" file="6.jpg" align="centerrow" >Martin</image>
  </imageinrow>
  <paragraph>
  <txt>Podczas całego kursu nie wykorzystałem ani jednej gumki do poręczowania - jest możliwe poręczowanie bez gumek, które, choć mniej stabilne, jest szybsze. Miałem oczywiście duże kłopoty z karabinkami tłokowymi - przez ponad minutę walczyłem ze stagem, zanim go do siebie przypiąłem. No i raz zatęskniłem za moim Ecrinem - jak otarłem się lekko o strop i kaptur mi zjechał z czoła :)</txt>
  </paragraph>
</publication>
