<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>swiat</sec> <!-- nazwa katalogu -->
  <id>2011puertorico</id>
  <title>Wyprawa do Puerto Rico</title> 
  <subtitle></subtitle>
  <date><day>03</day><month>12</month><year>2011</year></date> 
  <author>Dominik Graczyk</author>


<section> 

<para>
W marcu 2011 członkowie GNJ uczestniczyli w eksploracji Sistema Rio Encantado, na którą zaprosił nas portorykański grotołaz Jose Morales, obiecując jaskinie o wyjątkowej urodzie, dużym potencjale i ogromnych przepływach. 
</para>
<para>
W skład systemu Rio Encantado wchodzą jaskinie Aguas Frias, Juan Nieves, Encantada, Escalera, Zumbo, Yuyu i Raja de Wesley poprzedzielane syfonami. Długość Sistema Rio Encantado wynosi 21,7 km, a deniwelacja 344m. 
</para>
<para>
Głównym celem nurkowym  było dołączenie do systemu i eksploracja korytarzy jaskini Vientos, odwadnianej w Aguas Frias. Barwienia wskazują, że część wody w tym wywierzysku pochodzi właśnie ze znajdującej się 10 km dalej jaskini Vientos. 
</para>
<para>
Naszą bazą był ośrodek sportowy na skraju miasteczku Florida. Mieszkaliśmy w hali sportowej, część z nas rozbiła wewnątrz niej namioty, innym wystarczyły moskitiery nad łóżkami polowymi. Byliśmy tam w porze suchej, co oznacza intensywny, krótkotrwały, codzienny opad deszczu. Deszcz był kluczową sprawą, gdyż to od niego zależały warunki wodne w jaskini. Oznacza to nie tylko warunki nurkowania, ale także warunki w partiach suchych jaskiń, które mogły być nagle odcięte przez gwałtowny przybór wody. Dlatego też monitorowaliśmy warunki atmosferyczne codziennie i jak najdokładniej.
</para>
<para>
Celów nurkowo-jaskiniowych było kilka:
<list>
<item>nurkowanie w syfonie od strony Aguas Frias w poszukiwaniu połączenia z sąsiednim systemem Vientos</item>
<item>nurkowanie w tym samym syfonie, ale od strony jaskini Juan Nieves – cel jak wyżej</item>
<item>rekonesans nurkowy w sąsiednim systemie Rio Esmerlada</item>
</list>
</para>
<para>
Gdy przyjechaliśmy nurkowania odbywały się w Rio Encantado od strony wywierzyska Aguas Frias. Dotarcie do jeziorka wywierzyskowego było poprzedzone krótkim transportem powierzchniowym gratów nurkowych przez bród rzeki Rio Grande de Manati. Korytarz podwodny tego syfonu dość szybko schodzi na 25-30 m głębokości i ciągnie się na tej głębokości około 300 m, po czym wychodzi pionowo do 3m głębokości. Z tego miejsca korytarz ciągnie się około 200m na niewielkiej głębokości (5-7 m) by osiągnąć suche ciągi jaskini Juan Nieves. Profil nurkowania w dalszych partiach syfonu był skomplikowany, a długi czas pobytu wymagał użycia rebreathera lub co najmniej 3 dużych, 15-litrowych butli. Zarówno Amerykanie jak i my nie znaleźliśmy żadnego połączenia w części głębokiej, za to dalej, w odcinku płytszym znaleziono dwa obiecujące otwory. Amerykanie skupili się na kopaniu w orograficznie lewym otworze, zaczynającym się na 9 m głębokości. Kopanie pod wodą nie jest łatwym zadaniem. Nie dość, że urobek zmniejsza widoczność, to w dodatku nurek dysponuje krótkim czasem na pracę pod wodą, po czym musi wracać. Ostatecznie  w tym miejscu udało się osiągnąć 14 m głębokości i około 10 m długości nowego korytarza. Niestety żwir obsypuje się i uniemożliwia łatwe i bezpieczne przejście dalej, choć w niewielkim prześwicie widać dalsze partie jaskini. 
</para>
<para>
My podjęliśmy działanie w orograficznie prawym otworze, zaczynającym się na 4 m głębokości i 200 metrów od początku syfonu. Jest on niewielkich rozmiarów, jednak po zdjęciu sprzętu człowiek mieści się w nim idealnie. Wyraźnie wyczuwalny był wypływ wody z tego otworu. Nie wiedzieliśmy jednak czy jest to ta sama woda, która płynie korytarzem z jaskini Juan Nieves, czy jakaś innego pochodzenia. Warunki wodne w jaskini (siła prądu i przejrzystość wody) zmieniały się niemal codziennie i były zależne od opadów deszczu. Postanowiliśmy nurkować od strony jaskini Juan Nieves. Podczas jednego z nurkowań woda miała słabą przejrzystość (ok. 1 m widoczności). Po dotarciu do „naszego” otworu dało się zauważyć znacznie większą przejrzystość wypływającej z niego wody. Był to dla nas dowód na to, że nie pochodziła z Sistema Rio Encantado. Podczas następnych nurkowań Marcin Gala i Dominik Graczyk prowadzili eksplorację tego ciągu, który wydaje się ciągiem odwadniającym system jaskini Vientos. Rozpoczyna się on od 5-cio metrowej, ciasnej szczeliny pionowo schodzącej w dół do obszerniejszego korytarza. Za zwężeniem udało się skartować 60 m nowych korytarzy, schodzących do 20 m głębokości. Mimo że przodek jest otwarty i niezwykle obiecujący, to dalsza eksploracja wydaje się skomplikowana ze względu na trudności z transportem dodatkowych butli przez zwężenie.
</para>
<para>
Prowadzono także nurkowania w jaskini Esmeralda. Wchodzi się do niej przez otwór przy ruchliwej drodze, po kilkunastu metrach łagodnie schodzących w dół korytarzy, osiąga się kilkumetrową studnię. Na jej dnie znajduje się sala, przez którą przepływa podziemna rzeka. Jednak w ponorze po kilkudziesięciu metrach występuje znaczne zwężenie, a w partiach w górę strumienia podziemnej rzeki znajduje się zawalisko, którego nie udało się pokonać – podwodne przestrzenie pomiędzy kamieniami są zbyt małe, by zmieścił się tam człowiek.
</para>
<para>
W nurkowaniach podczas wyprawy „Sistema Rio Encantado 2011” udział wzięli: Marcin Gala i  Dominik Graczyk (Honzo) – Polska, James Brown, Brendan Nappier, Steve Ormeroid, Tanja Pietrass, Mike Young – USA.
</para>
<para>
Wspierali akcje nurkowe i przeprowadzali akcje w partiach suchych: Jose Luis Gomez (Chino) – Kuba; Kasia Biernacka, Zuzia Gala – Polska; Johnsy Carrion, William Gerena, Jose Morales (kierownik), Luis Nieves i Mariel Padilla - Puerto Rico; Bob Alderson, Kevin Downey, Yvonne Droms, Brian Gindling, Mike Green, James Hunter, Molly Lucier, Mark Minton, Judy Ormeroid, Michael Patton, Vickie Siegel, Nathan Silvey, Roger Silvey, Bill Stone – USA. 
Szerzej o działalności w suchych partiach jaskiń w czasopiśmie „Jaskinie” nr 3 (64) 2011

</para>


<list>
<item><link>
  <href>http://vimeo.com/speleo</href>
  <caption>Film z wyjazdu</caption>
</link></item>
</list>

</section> 


</article>

