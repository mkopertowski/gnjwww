<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>swiat</sec> <!-- nazwa katalogu -->
  <id>2011kosowoczarnogora</id>
  <title>Wyprawa do Kosowa i Czarnogóry</title> 
  <subtitle></subtitle>
  <date><day>03</day><month>09</month><year>2011</year></date> 
  <author>Dominik Graczyk</author>


<section> 

<para>
W dniu 1 lipca 2011 roku rozpoczęła się wyprawa GNJ mająca na celu dalszą eksplorację zalanych jaskiń Kosowa i Czarnogóry.
</para>
<para>
W Kosowie byliśmy po raz trzeci. Tym razem skupiliśmy się na kontynuowaniu eksploracji syfonów w głębi największej kosowskiej jaskini – Gryka e Madhe. Około 500m od otworu znajduje się Wielki Syfon, od którego rozpoczęliśmy tegoroczną działalność. Po stwierdzeniu, że da się nurkować, gdyż lato wg Kosowarów było nienormalnie deszczowe i chłodne, mimo silnego prądu, po przetransportowaniu pod syfon sprzętu dla dwóch speleonurków, znalezieniu obejścia małego syfonu wstępnego i zaporęczowaniu go – rozpoczęliśmy akcję. Honzo nurkujący tu poprzednio sam, tym razem wziął do pomocy za pierwszym syfonem absolwenta tegorocznych Warsztatów Nurkowania Jaskiniowego- Jacka Strejczyka. Za pierwszym syfonem wychodzi się z wody na 3-metrową ściankę. Wspinaczka bez butli jest dużo łatwiejsza, drugi nurek podaje sprzęt z wody osobie nurkującej w drugim syfonie (Wielkim Syfonie). Do Wielkiego Syfonu prowadzi dość łagodnie opadająca kilkumetrowa pochylnia. Podwodny korytarz natomiast idzie niemal pionowo do 12 m głębokości, następnie dość szybko osiąga 25m i już nieco łagodniej dochodzi do 31 metrów. Tu skręca pod kątem prostym w prawo i za przewężeniem kontynuuje się. Dalsza działalność w tym miejscu została uniemożliwiona: za pierwszym razem z powodu limitu gazu (małe butle, nurkowanie rekonesansowe), za drugim razem z powodu awarii sprzętu (rozpadł się inflator), za trzecim razem przez gwałtowny spadek widoczności spowodowany opadami deszczu. Do trzech razy sztuka, ale jeszcze tu wrócimy ;)
</para>
<para>
Z powodu bardzo silnego prądu niemożliwe było nurkowanie w ponorze przy jeziorku wywierzyskowym pierwszego syfonu.
Następnie przenieśliśmy sprzęt do znajdujących się ok. 400m od otworu małych syfonów. Tu Jacek przenurkował Syfon Kolanko i zlikwidował zeszłoroczne znaki zapytania łącząc suche partie za tym syfonem z salą przy jeziorku początkowym drogą alternatywną (obejście syfonu). 
W dalszej kolejności badaliśmy „mokre” partie boczne, leżące równolegle do głównego korytarza, niedaleko od otworu. Odnaleźliśmy szereg podwodnych połączeń pomiędzy salkami i korytarzami w tych partiach oraz syfon idący w głąb jaskini. Budulcem tu są kruche zlepieńce, mąci się momentalnie i potrzeba dłuższego czasu by woda wyklarowała się po jakimkolwiek działaniu w tym miejscu.
Po retransporcie całego sprzętu przenieśliśmy się do ujęcia wody, które jest wywierzyskiem jaskini Burimit, gdzie wymagane są specjalne pozwolenia do nurkowania. W tym roku – o dziwo słaby – prąd umożliwił nurkowanie w tym miejscu. Udało się przenurkować ok. 30m wąskich korytarzy tej jaskini, jednak dalej znajduje się długa na kilka metrów szczelina o szerokości 30cm, która uniemożliwiła dalsze działanie w tym miejscu. Widać jednak za nią lustro wody i kontynuację korytarza. 
</para>
<para>
W dalszej części wyprawy przenieśliśmy się do Czarnogóry, w rejon wioski Karuč, gdzie znajdują się dwie eksplorowane przez nas 3 lata temu jaskinie: Balješkovica i Volačka Jama. Akcje prowadziliśmy przez szereg dni równolegle w obydwu jaskiniach. 
Mieszkańcy mówili o silnych wypływach wody z Balješkovicy podczas ostatniej zimy. Potwierdziło się to w zmianie konfiguracji korytarzy. Otworzyło się przejście do nowych partii, co zaowocowało przesunięciem przodka do dużej salki. Prowadzi z niej ciasny korytarzyk, który jednak kontynuuje się, dając nadzieję na dalsze sukcesy eksploracyjne w tym miejscu. W jaskini tej znaleźliśmy szereg kości zwierzęcych niewiadomego pochodzenia. 
W Volačkiej Jamie odkryliśmy nowy ciąg korytarzy idący w stronę przeciwną niż dotąd znany i rozgałęziający się kilkukrotnie. Poznany on został do 71m głębokości. Znaleźliśmy tu także szereg kolejnych odgałęzień, które należy uważnie zbadać. 
</para>
<para>
Ogółem podczas wyprawy wykonano 30 nurkowań, spędzając pod wodą 13 godzin,  odkryto ok. 300m nowych korytarzy.
</para>
<para>
Dziękujemy PZA za dofinansowanie wyprawy. 
Dziękujemy Klinice Medycznej IBIS za zabezpieczenie tlenowe wyprawy. 
</para>



<list>
<item>Galeria<link>
  <href>./galeria/gallery.php?id=2011kosowoczarnogora</href>
  <caption> zdjęć </caption>
</link>z wyjazdu.</item>
</list>

</section> 


</article>

