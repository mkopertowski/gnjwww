<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>swiat</sec>
  <id>2008Padis</id>
  <title>Padis 2008</title> 
  <date><day>13</day><month>11</month><year>2008</year></date> 
  <author>Andrzej Szerszeń</author>

<section> 
 
<para>
Jesienią 2008 w składzie Dominik Graczyk - Honzo, Mirek Kopertowski,
Oliwia Ryśnik i Andrzej Szerszeń kontynuowaliśmy działalność w Rumunii w
górach Bihor w rejonie Padis. Wyjazd poprzedzony był długotrwałym,
prowadzonym od końca maja monitoringiem pogody, a jego termin
wielokrotnie przekładany w oczekiwaniu na odpowiednie warunki. Niestety
drugiego dnia niespodziewanie spadł duży deszcz i głowny cel wyprawy,
Izbucul Galbenei wypełnił się źółtobrązową rwącą wodą. Pozostało nam
zabrać zdeponowany dzień wcześniej sprzęt i szukać szczęścia następnym
razem.
</para> 

<para>
Kontynuując zaczętą w 2007 Izbucul Ursului eksplorację (brak wzmianek o
wcześniejszych nurkowaniach) Mirek i Honzo przenurkowali wstępny,
kilkumetrowy syfon, przeszli ok. 100 m suchych partii i zanurzyli się w
kolejnym syfonie osiągając - 8 m przy długości 28 m. Syfon kończy się
szczeliną nie do przejścia.
</para> 

<para>
Zbadaliśmy też Izbucul Bulbuci. Stanowią go dwa niewielkie wywierzyska.
W każdym z nich Honzo spenetrował kilkanaście metrów korytarza
docierając do szczelin nie do przejścia.
</para> 

<para>
Zanurkowaliśmy (Honzo) również w Izbucul Ponor przejrzystość wody była
bliska zera. W syfonie napotkano poręczówkę - jaskinia widać została
wcześniej wyeksplorowana.
</para> 

<para>
Sprawdziliśmy jeszcze Izbucul Boga – wywierzysko jest szczelinowe, brak
możliwości nurkowania. Podobnie też Izbucul Oselu.
</para> 

<para>
Działalność prowadzona jest w w bliskiej współpracy z klubem
speleologicznym Sfinx z Garda de Sus.
</para> 

</section> 

</article>


