<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>swiat</sec> <!-- nazwa katalogu -->
  <id>2013kosowoserbia</id>
  <title>Speleonurkowe eksploracje GNJ</title> 
  <subtitle>Kosowo i Serbia VIII-IX 2013</subtitle>
  <date><day>14</day><month>11</month><year>2013</year></date> 
  <author>Dominik Graczyk</author>


<section> 

<para>Bałkany od lat stanowią dla nas – speleonurków z GNJ – cel wypraw, na których eksplorujemy zalane podziemia. Kraje, które odwiedziliśmy tym razem to Kosowo i Serbia. W obydwu mamy „tematy”, które „ciągniemy” od lat. </para>

<para>Było nas 4: Homer i Honzo – speleonurkowie oraz Hińczyk i Zgredek – ekipa transportowa, grotołazi. Po przybyciu do miasta Peja w Kosowie rozbiliśmy namioty na „Ranch’u” naszego przyjaciela Xheladina i zabraliśmy się za przygotowywanie sprzętu speleo oraz nurkowego do akcji, nabiliśmy butle do wysokich ciśnień i wieczorem byliśmy gotowi do działania. </para>

<para>Następny dzień to akcja transportowa. Przez 8 godzin przenosiliśmy ok. 200 kg sprzętu dla 2 speleonurków przez ponad pół kilometra największej jaskini Kosowa – Gryka e Madhe – dzielące otwór od Wielkiego Syfonu. Sprzęt zdeponowaliśmy przed Syfonem Wstępnym. </para>

<para>Drugiego dnia akcja była jeszcze dłuższa – trwała 9h. Przetransportowaliśmy resztę sprzętu do Syfonu Wstępnego i po przebraniu w sprzęt nurkowy dalej, przez Wstępniaka do Wielkiego Syfonu. Płynąc przez Wstępniaka znaleźliśmy w nim szczątki speleodrabinki, którą w zeszłym roku zostawiliśmy na 3-metrowym prożku znajdującym się na końcu Wstępniaka i łączącym ten syfon z pochylnią Wielkiego Syfonu. A więc wspinanie na prożek prosto z wody po przenurkowaniu Wstępniaka wykonaliśmy tylko przy użyciu znajdujących się tam i oszczędzonych przez wodę lin. Po wciągnięciu butli zestawu głównego oraz 2 butli depozytowych znieśliśmy sprzęt pochylnią na brzeg Wielkiego Syfonu. Woda – podobnie jak we Wstępniaku – krystalicznie czysta, bez silnego prądu. Po zmontowaniu sprzętu okazało się, że 2 z 4 automatów oddechowych, które miały być użyte w głównym nurkowaniu są nieszczelne. A zatem zaplanowane na ten dzień pierwsze z nurkowań w Wielkim Syfonie nie mogło się odbyć. Powrót przez Wstępniaka odbył się na uszkodzonych automatach, bo trzeba je było jakoś przetransportować przez głęboki na 10m i długi na 30m Syfon Wstępny. Dalej przez jaskinię do otworu i obozu z automatami do naprawy, butlami do nabicia i ocieplaczami nurkowymi do wysuszenia. Dość późno dotarliśmy do obozu. A więc bicie butli i naprawy odbyły się następnego dnia. Okazało się, że sprężarka także ma nieszczelności, które staraliśmy się zniwelować. Mimo że zabrał się za to nasz „złota rączka” Zgredek, udało się to tylko częściowo.</para>

<para>Kolejnego dnia powrót do Wielkiego Syfonu i akcja nurkowa. Teraz automaty oddechowe sprawne i nic już nie stoi na przeszkodzie do nurkowania w nieznane. Po założeniu na plecy zestawu 2x18 i dopięciu butli depozytowej z nitroxem 45 na dekompresję Honzo zanurza się i zaczyna szybko opadać w krystalicznej i chłodnej wodzie ku pierwszemu zakrętowi na 31m. Tu znajduje dobre miejsce do pozostawienia butli z EAN45, niepotrzebnej w dalszej drodze w głąb jaskini. Zanurza się dalej i przez ok. 100m płynie „Autostradą” – szerokim, prostym korytarzem znajdującym się na głębokości 42m. Na jego końcu znajduje się przodek z zeszłego roku – „Sala Hydry”, nazwana tak ze względu na odchodzące z niej w różnych kierunkach 4 korytarze. W trakcie nurkowania okazuje się, że 2 płytsze korytarze łączą się. Korytarze z ostrą skałą idące na północ są zamulone, bez aktywnego przepływu. Ciąg aktywny idzie najgłębszą szczeliną w dnie Sali Hydry. To właściwy korytarz, bez osadu i ze ścianami tak wygładzonymi przez wodę, że nie ma gdzie zastabilizować poręczówki. Idzie w kierunku południowym, dochodzi do 55m głębokości i kontynuuje się. Od tego korytarza po lewej odchodzi mniejszy korytarz, schodzącego pionowo w dół. Po nurkowaniu do odbycia ok. 50 minut dekompresji – powolnego wynurzania się w wąskim, niemal pionowym korytarzu z zatrzymaniem co 3m na określony przez profil dekompresji czas. Po wynurzeniu się odpoczynek, a następnie przenurkowanie Wstępniaka i wyjście z jaskini na powierzchnię. Akcja trwała 10 godzin. </para>

<para>Po oszacowaniu potrzeb związanych z dalszą eksploracją Wielkiego Syfonu uznaliśmy, że należy tu nurkować z rebreatherem, a więc na następnej wyprawie, w przyszłym roku. Poszliśmy więc na akcję retransportu reszty sprzętu z jaskini. Towarzyszyli nam grotołazi z Aragonitu. Część sprzętu dla jednego speleonurka zanieśliśmy do syfonu na końcu jednego z ciągów bocznych jaskini, zakończonego jeziorkiem syfonalnym. Woda krystaliczna, ale stojąca. Lustro wody znajdowało się 4-5m poniżej spągu korytarza. Po ok. 20m zalanego korytarza znajduje się sala, od tego korytarza odchodzi drugi korytarz, też finalnie trafiający do jeziorka syfonalnego. Nazwany został Syfonem Rotundy. W sumie na tym nurkowaniu poznaliśmy ok. 40-50m nowych podwodnych korytarzy. Następnie retransport sprzętu – 3 km do otworu. Akcja trwała 12 godzin i wróciliśmy z niej porządnie zmęczeni – każdy miał po 3 wory ze sprzętem.</para>

<para>Kolejnego dnia odpoczywaliśmy, sporządzaliśmy plany nowych eksploracji i zaczęliśmy się pakować, przygotowując do działania w Serbii. Naprawiona przez Zgredka sprężarka pracowała lepiej, więc butle były porządnie nabite. Wyjechaliśmy z Kosowa dzień wcześniej niż początkowo zakładał plan i przemieściliśmy do Serbii, nurkować we Vrelo Crnog Timoka. To jaskinia, którą znamy od lat, wyeksplorowaliśmy tu już ok. 450m korytarzy. Wprawdzie stan wody był niższy niż zazwyczaj, ale płynęło się dobrze. Woda była przejrzysta na 3-4m. Pionowa studnia dochodzi do przodka. Tu już jest ciasno, skała jest nieregularna i ostra. Po kilku metrach korytarz podnosi się pionowo do góry, widać koniec korytarza i strop nad głową. Wymaga to zbadania w przyszłości, gdyż nie może to być koniec jaskini.</para>

<para>Następnie udaliśmy się do j. Lazareva. Tu spędziliśmy kolejne dni wykonując szereg nurkowań w zalanych korytarzach zarówno od strony wywierzyska jak i jeziorka wewnątrz jaskini. W rezultacie tych nurkowań, wykonywanych przez Urosa, Homera i Honzo udało się odkryć ok. 250m nowych zalanych korytarzy. Woda była znacznie bardziej przejrzysta niż w maju – wtedy widoczność nie przekraczała 70cm, teraz wynosiła do 5m. Ściany w syfonach są białe i malowniczo uformowane przez wodę, ale wszędzie leży mnóstwo lekkiego osadu, także płynąc trzeba być bardzo ostrożnym, by go nie wzbudzić. Do dużych sukcesów polskiej ekipy należy zaliczyć połączenie przez Honza jeziorka wewnątrz jaskini z jeziorkiem wywierzyskowym znajdującym się przed jaskinią. Uros natomiast odnalazł piękny podwodny kanion, który kontynuuje się i prace eksploracyjne wciąż tam trwają. Podobnie w przyszłości spodziewamy się połączyć jeziorko z suchymi partiami jaskini znajdującymi się w północnej części jaskini. </para>

<para>Podczas naszych działań w j. Lazareva dojechali do nas bracia Tomek i Paweł Zapiór oraz Krzysztof Starnawski, którzy towarzyszyli nam przez kilka dni.</para>

<para>Podczas wyprawy udało się zrealizować wszystkie postawione sobie cele, wróciliśmy zmęczeni, ale zadowoleni, w drodze powrotnej już planując następną wyprawę w te miejsca. </para>

<para>W wyprawie brali udział: 
<list><item>
Polska: kierownik – Dominik Graczyk „Honzo”(SW), Jacek Strejczyk „Homer”(AVEN), Jerzy Dedyk „Zgredek”(AVEN), Robert Wieczorek „Hińczyk”(AVEN), Kasia Kralczyńska (SW), Magda Motylińska (SW), Łukasz Kralczyński (SW), gościnnie Tomek Zapiór, Paweł Zapiór, Krzysztof Starnawski (Dual Rebreather)
</item><item>
Kosowo: Fatos Katallozi (Aragonit)
Serbia: Uros Aksamovic (SOB), Nemania (SOB), Robert Misic (Rock and Ice), Andelka Stojanovic (Rock and Ice)
</item></list>
</para>
<para>

Naszą wyprawę wspierali: 
<list><item>Santi – skafandry, kamizelki grzewcze, czapki</item>
<item>No Gravity – ocieplacze</item>
<item>GRALmarine – oświetlenie, kamera podwodna</item>
<item>MLinke Sidemount – automaty oddechowe Scubatec F030, maski frameless, tabliczki, szpulki i szereg innych akcesoriów do nurkowania jaskiniowego</item>
<item>Klinika Medyczna IBIS – tlen</item>
<item>Speleoklub Warszawski – sprężarka, sprzęt speleo</item></list>
</para>
<para>Dziękujemy PZA za dofinansowanie wyprawy.</para>



</section>

<section>
<caption>Zobacz także:</caption>
<list>
<item>Galeria<link>
  <href>./galeria/gallery.php?id=2013kosowoserbia</href>
  <caption> zdjęć </caption>
</link>z wyjazdu</item>
</list>

</section> 



</article>

