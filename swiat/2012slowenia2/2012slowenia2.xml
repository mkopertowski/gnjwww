<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>swiat</sec> <!-- nazwa katalogu -->
  <id>2012slowenia2</id>
  <title>Wyjazd do Słowenii</title> 
  <subtitle></subtitle>
  <date><day>10</day><month>06</month><year>2012</year></date> 
  <author>Tomek Zapiór, Ania Budziarek</author>






<title>
Słoweńska czerwcówka
</title>
<section> 
<para>
Tym razem proponujemy Wam dwie perspektywy opisu rzeczywistości. Pierwsza – Tomka – typowo nurkowa (fakty i konkrety) i druga – Ani – zdecydowanie naziemna (i dość epicka). 
</para>
</section>



<section><title>Po co to robicie …..?  -  Tomek Zapiór </title>
<para>
Nie zastanawiałem się długo nad wyjazdem. Jeden mail od Honza wystarczył. Jest wyjazd, Słowenia, dokończenie kursu cavern, piękne jaskinie.
</para>
<para>
Przygotowania przebiegły w atmosferze dużej nieufność do zapewnień Honza o dobrych warunkach noclegowych. Znając jego opowieści, można spodziewać się, że za dobre uznałby pewnie kąt w stodole pomiędzy koniem, a osiołkiem. 
</para>
<para>
Dzień wyjazdu składał się z przygotowań i ostatnich usprawnień sprzętu.W końcu zapakowaliśmy się z Andrzejem do auta i o 12:30 w nocy wyruszyliśmy. Na Orlenie na A4, za bramkami spotkanie z Jarkiem, Beatą i Pawłem – kolejnymi uczestnikami wyjazdu. 
</para>
<para>
Wspólna droga... i w Kocevje byliśmy po 12. następnego dnia. Zbiórka zorganizowana została na parkingu przy stacji. Tam przed 13. zebrał się pełen skład: Honzo, Homer, Ania, Mariusz, Patrycja i Pamela  czyli jesteśmy wszyscy.
</para>
<para>
Po załatwieniu niezbędnych zezwoleń, oddaliśmy się o około 45 km od Kocevje przepiękną drogą w kierunku naszej bazy. I tutaj pierwszy szok! Warunki wyśmienite. Pokoje czyściutkie z łazienkami, duża, w pełni wyposażona kuchnia. Szok drugi: nasza pierwsza jakinia Bilpa Jama w odległości zaledwie 300 metrów od pensjonatu. Przepiękne wywierzysko u podnóża wzniesienia z łatwym dostępem do drogi. 
</para>
<para>
Dzień minął nam na klarowaniu sprzętu, zaległych wykładach Honza dla niektórych uczestników i ogólnych przygotowaniach. Z ciekawostek interesujące spojrzenie Patrycji na oświetlenie w nurkowaniu oraz opowieść o „lumenkach” zamieszkujących latarki GralMArine .
</para>
<para>
Piątek rozpoczął się nurkowaniami próbnymi. Każdy miał okazję przekonać się z czym się mierzy i zrozumieć zasadę „respect” dla jaskini. Było świetnie! Dla mnie, początkującego „jaskiniowca”, majestat miejsca, niedostępność, ciemność, wszystko to dawało niesamowite uczucie brania udziału w czymś niedostępnym dla ogółu, a jednocześnie zrozumienia, że ograniczenia jaskini są niczym wobec moich własnych. Wszystkie ćwiczenia zaliczone podczas czterech krótkich, nie dłuższych niż 15 minut, nurkach. Przerwa minęła na opowiadaniu wrażeń i niecierpliwym oczekiwaniu na następny raz. Po raz drugi tego dnia zanurkowaliśmy w zespole: Honzo, Homer, Andrzej, Mariusz i Ja. Tym razem wyprawa dłuższa. Osiągnęliśmy piękny i duży syfon. Widzieliśmy Proteusy i krewetki jaskiniowe. Po zakończeniu nurkowania, z widocznymi „bananami” na ustach, udaliśmy się do pensjonatu w celu sprawdzenia sprzętu na sobotę.
</para>
<para>
Sobota przywitała nas deszczem, ale nic to! Jest następna jaskinia do zobaczenia Steberk Jama. Droga dłużyła się strasznie, a to zaledwie 80 km od naszej bazy. Po zjeździe z głównej drogi, poruszając się wąskimi, niemalże polnymi dróżkami, dotarliśmy do celu. Stary, opuszczony dom, a dalej wydawałoby się 400 metrów nieprzejezdnej (podziękowania dla Mariusza – udowodnił, że jest przejezdna, ułatwiając nam wszystkim transport) drogi. I wreszcie jest niepozorne jeziorko wywierzyskowe z uskokiem w dnie, gdzie zaczyna się przepiękna jaskinia. Każdy z nas wykonał krótkie nurkowania. Ale jakże satysfakcjonujące! Jaskinia jest przepiękna. Ma około 100 metrów długości i zanurza się do 17 metrów. Piękna wizurka, niesamowite kamienie i kolory. Byłem zachwycony! 
</para>
<para>
Z powodów od nas niezależnych, musieliśmy kończyć i podjąć decyzję czy jedziemy w jeszcze jedno miejsce. Ale zarówno pogoda, jak i kurczący się czas, przekonały nas, że na dzisiaj koniec. Część zespołu udała się do Lubljany, a pozostali wrócili do bazy przygotowywać sprzęt i butle na następny dzień.
</para>
<para>
Niedziela, dzień wyjazdu i ostatnie nurkowanie w Bilpa Jama - takie na pożegnanie, bez obciążeń, z niewymagającym planem. Po wszystkim wiedziałem jedno: nie wiem jak inni, ja na pewno tu wrócę!
</para>
<para>
W Krakowie byliśmy o 12. w nocy 10 czerwca. 
</para>
<para>
Uczestnikami wyjazdu byli :Honzo (lider), Homer (vice lider) Ania, Beta, Patrycja, Pamela (wsparcie powierzchniowe), Andrzej, Jarek, Mariusz, Paweł, Tomek – kursanci cavern i uczestnicy WNJ.
</para>
<para>Podziękowania :
<list>
<item>Honzo – za całokształt;</item>
<item>Homer – za spokój, którego tak potrzebujemy pod wodą; </item>
<item>Patrycja – za humor i latarki, które sprawdzały się świetnie; </item>
<item>Ania – za śliczny uśmiech, który w oprawie brązowych oczu powalał z nóg; </item>
<item>Andrzej – za wyśmienite partnerstwo. </item>
</list>
</para>
<para>
No i ten tytuł... „Po co to robicie …? -  to było najczęściej zadawane mi pytanie przed wyjazdem i w trakcie również. Nie wiem po co, ale wiem jedno, że chcę wrócić i zrobić to jeszcze raz.
</para>
</section>


<section>
<title>Slovenija z perspektywy 'wsparcia powierzchniowego'  -  Ania Budziarek</title>
<para>
Motywacje
</para>
<para>
Czy to osobowość lidera, czy potrzeba przygody zmobilizowała nas do wyjazdu z kraju właśnie wtedy, gdy inni Europejczycy zjeżdżają do Polski... ta kwestia wciąż pozostaje nierozstrzygnięta. Efekt wyprawy natomiast zaskoczył niewątpliwie większość z nas.
</para>
<para>
Ludzie z Bydgoszczy, Warszawy, Krakowa, Wrocławia – krótko mówiąc – przypadkowy i mieszany skład. A jednak poza misjami nurkowymi, była piękna zabawa, serdeczność, wzajemna troska, nocne Polaków rozmowy o życiu - inspirujące, otwierające głowę i serce, mądre, oczyszczające, ale też dosłownie, do łez zabawne!
 </para>
<para>
Reprezentanci stolicy, czyli Honzo i ja, wyruszyliśmy w środę przed 20. Polskie drogi do Sosnowca... cóż staraliśmy się nie zwracać na nie uwagi, a raczej bezkolizyjnie odwracać od nich naszą uwagę. W Sosnowcu spotkanie z Homerem, szybka 'przepakówka' i dalsza podróż. Trasa przez Czechy i Austrię, tym razem z Jackiem za kierownicą, minęła szybko i bezboleśnie. Krakowiacy wyruszyli po północy. Na miejsce dotarliśmy niemal w tym samym czasie między 12. a 13. następnego dnia. Cała ekipa (nas troje oraz Andrzej, Tomek, Paweł, Jarek, Beata, Patrycja, Pamela, Mariusz) zebrała się w Kocevje, jednym z większych miast w południowej części Słowenii, liczącym ok. 9 tysięcy mieszkańców i będącym ośrodkiem przemysłu spożywczego. Kocevje usytuowane jest między rzekami Krka i Kolpa, a trzecia rzeka, Rinza, przepływa przez nie.
</para>
<para>
Baza jaskiniowców
</para>
<para>
Bałkany. Słowenia. Kocevje... właściwie okolice, bo nasza baza Bilpa (lewy brzeg rzeki Kolpa), znajdowała się w odległości ok. 45 na południowy-wschód od miasta. Wieczór upłynął na oswajaniu okolicy oraz zakwaterowaniu. Ja, Honzo, Homer i Paweł rozłożyliśmy namioty. Pozostali wybrali apartamenty. Panowie z minami poważnych wojowników, w wielkim skupieniu planowali kolejność i przebieg działań na następny dzień. Taras domu gospodarzy wyglądał, jak baza wojskowa w strategicznym momencie działań wojennych.
</para>
<para>
Kiedy jaskiniowcy układali podwodny harmonogram, wsparcie powierzchniowe (Patrycja, Pamela, Beata, ja) po wykonaniu zaplanowanych dla zespołu zadań, podjęło próbę eksploracji przestrzeni naziemnej. Piesza wyprawa wzdłuż rzeki otworzyła przed nami drzwi do świata zachwycającej, słoweńskiej przyrody. Kręta droga wzdłuż Kolpy, otoczona lasami zdobiącymi górzyste zbocza. Zachwyt! Pięćdziesiąt procent powierzchni Słowenii zajmują lasy. Chociaż znajduje się ona w europejskiej strefie lasów mieszanych, to dominują tu iglaki, głównie sosna i jodła. Nic dziwnego, wszak jesteśmy w kraju dość wysoko położonym nad poziomem morza. Duży procent drzewostanu stanowią również buki, dęby i grady, te zalesiają tereny nizinne. Dolinę Kupy zdobią formacje mieszane z dobrze znanymi nam wierzbami i topolami.
</para>
<para>
Dziwne szelesty i chłodna toń
</para>
<para>
Szum wartkiego nurtu rzeki, odgłosy lasu i wreszcie dziwne szelesty wzbudzające zarówno niepokój, jak i ciekawość. Odkrycie dość banalne: myszy. Występują tu w liczbie pokaźnej. Nie wyrażają wyjątkowego lęku na widok człowieka. Buszują sobie na obrzeżach górskich lasów i szeleszczą, przemieszczając się między starodrzewiem, gęsto porastającym wysokie zbocza. Jeśli więc ktoś wybierze się na spacer wieczorny, z góry zapewniam, to nie obcy, ani bohaterowie sequela „Blair Witch Project”, to tylko myszki niewinne. Lasy stanowią znakomite schronienie dla występujących tu jeleni, saren, dzików i wilków. Dlatego słoweńska fauna jest dość dobrze zachowana. Można usłyszeć dzięcioła albo zobaczyć szybującego w przestworzach jastrzębia. Uwaga jednak! W tym zapatrzeniu w niebo, na ogół niewiarygodnie błękitne, nie należy zapominać o twardym stąpaniu po ziemi. Po zboczach często suną gady. Dwa razy widziałam żmiję, a podobno zdarza się i wąż Eskulapa. Rzeki tutejsze zamieszkują głównie pstrągi, jesiotry i sumy.
</para>
<para>
Miejsca zapierające dech w piersi nawet najbardziej rozdygotanej i niepewnej, woda w kolorze oczu najszmaragdowszych. W tym lazurze (czy jak wolą niektórzy... w tej wizurze) każdy z naszych chłopców odważnie zanurzał się nie jeden, nie dwa, nie trzy razy. Turkus brzydko brzmiącej z nazwy rzeki Kupy (pol. z chorw.)/Kolpy, łączącej bałkańskie siostry Słowenię i Chorwację, wciągnął naszych nurków już pierwszego dnia. Jakaś siła, czy Jaskilnica niewiarygodnej urody, ukryta w ciemnych, podwodnych czeluściach, czy to zwykła ciekawość spowodowała, że spożywszy skromny posiłek, przygotowawszy... o, przepraszam, sklarowawszy sprzęt i omówiwszy szczegóły planu eksploracyjnego, wyruszyli po przygodę. Eksplorowali oddaloną od bazy o kilkaset metrów jaskinię Bilpa Jama.
</para>
<para>
To duże wyzwanie stać, wpatrywać się w toń i czekać, aż się wynurzą, zgodnie z oznaczonym limitem czasowym, a potem liczyć czy wszyscy... Szczęśliwie obyło się bez przygód. Ale potrzebna była 'wsparciu powierzchniowemu' jakaś forma odreagowania. Beata wybrała sen. Ja, Patrycja i Pamela, postanowiłyśmy ostudzić emocje inaczej. Skorzystałyśmy z dobrodziejstw rzeki. Jej temperatura wahała się między 10-12 stopniami. Pierwszego dnia weszłyśmy w piankach. Nie było to łatwe doświadczenie, zwłaszcza, że ocieplacze Pameli i moje o kilka rozmiarów za duże (dzięki dla Honza i Mariusza).
</para>
<para>
Następnego poranka już tylko ja i Pati, poddałyśmy się wartkiemu nurtowi Kolpy. Z nazewnictwem  tego akwenu jest tak. Spolszczona nazwa brzmi brzydko: Kupa i jest przejęta dosłownie z chorwackiego. Po słoweńsku brzmi Kolpa. Ta, trzecia, co do wielkości rzeka Chorwacji i jednocześnie jedna z najczystszych jest prawostronnym, głównym dopływem Sawy. Wypływa z małej wioski chorwackiej (Crni Lug) położonej na wysokości 730 m n.p.m. Na pewnym odcinku znanej nam przestrzeni, południowo-wschodniej Słowenii, tworzy w pewnym miejscu granicę z Chorwacją. Z obozowiska Bilpa można zorganizować spływ kajakowy lub pontonowy (20 euro od osoby) wzdłuż rzeki. Nurt wartki, liczne wypłycenia, ale wrażenia niewątpliwie niezapomniane.
</para>
<para>
No, ale wracajmy do przebiegu porannych zdarzeń. Zatem obie, bez zbędnego obciążenia, w samych kostiumach kąpielowych stanęłyśmy na brzegu rzeki. Udało się, szczególnie Patrycji, dość szybko wejść i zanurzyć. Ja chwilę wzbraniałam się, ale też w końcu podjęłam to ekstremalne wyzwanie. Później było już tylko lepiej. Orzeźwiającego, porannego treningu pływackiego zazdrościli nam nasi Jaskiniowcy, zwykle przecież nieprzemakalnie ubrani od stóp do głów. Chyba nawet nieco nam się dziwili...
</para>
<para>
Po pływackich urokach poranka, nasz niezwykle zasadniczy lider, Honzo, zrobił szybką odprawę przed wyjazdem na eksplorację kolejnej jaskini, Steberk Jama. Pół godziny później, zgodnie z radykalnie zasadniczym planem:) byliśmy już w trasie. Liczyłyśmy po cichu, że uda nam się popływać w osławionej urody, leśnym jeziorku wywierzyskowym. Niestety deszcz i znaczne ochłodzenie ostudziły nasz zapał. Padało i lało na przemian. Jaskiniowcy nurkowali, my wspierałyśmy. Jest tam naprawdę pięknie! Trochę mrocznie, ale pociągająco. Sam dojazd do miejsca – istny labirynt. Honzo i Homer, którzy byli tu już w maju, mówili, ze dotarcie, jak i znalezienie samej jaskini zajęło im za pierwszym razem dużo czasu i chwilami tracili nawet nadzieję na dobicie do celu. Po realizacji planu minimum, część grupy wyruszyła do Lublany, pozostali wrócili do bazy.
</para>
<para>
Pachnąca lipą Lublana
</para>
<para>
Stolica Słowenii przywitała nas ciepłym, ulewnym deszczem. Nie stanowił jednak dla nas przeszkody do poznania tajemnic i uroków miasta. Na chwilę przysiedliśmy w jednej z knajpek, żeby zapobiec ewentualnemu podeszczowemu katarowi. Polskiego lekarstwa w karcie napojów nie znaleźliśmy, więc zamówiłam Sex On The Beach … without sex and beach. Kelner w lot zrozumiał komunikat (przy okazji: 50-tka czystej 4,50 euro!) dlatego szczęśliwie kataru dnia następnego nie było. Jarek postanowił na dłużej zostać w pubie i obejrzeć mecz UEFA Euro 2012. Reszta (Paweł, Beata, Patrycja, Mariusz i ja) krokiem spacerowym wyruszyła na zwiedzanie starówki.
</para>
<para>
Według opowieści legendarnych, początek istnienia Lublany łączy się z mitologicznym Jazonem i argonautami, którzy w czasie swej wyprawy po złote runo, tu właśnie mieli zakotwiczyć się. Rzeczywiste, udokumentowane zapiski o Lublanie pochodzą z 1144 roku.
</para>
<para>
Dziś Lublana, położona nad rzeką Lublanicą jest największym w kraju, tętniącym życiem miastem, choć niezbyt licznym, bo ma nieco ponad 260 tysięcy mieszkańców. Wiele tu kawiarenek, restauracji, barów. Oferują różnorodną kuchnię, zarówno bałkańską, śródziemnomorską, jak i turecką, meksykańską, chińską, japońską – istna, kulinarna globalizacja.
</para>
<para>
Od Placu Starego, w górę wspięliśmy się, by zdobyć Wzgórze Zamkowe rozciągające się nad miastem. Zamek, który dziś można oglądać, powstał po trzęsieniu ziemi w XVI wieku, choć umocnienia obronne zbudowali tu już Celtowie. Z wałów rozciąga się piękny widok na panoramę Lublany. Warto też wejść na Wieżę Zamkową, Wieżę Pięciokątną i do kaplicy św. Jerzego. Muzeum Narodowe,  Galeria Narodowa, Słoweńskie Muzeum Etnograficzne oraz Katedra św. Mikołaja również zasługują na uwagę. Na Starym Mieście uwagę przykuwa średniowieczny ratusz miejski oraz stylowa fontanna przedstawiająca postacie z mitologii rzymskiej. Nam nie wszystko udało się zobaczyć, głównie ze względu na ograniczenia czasowe. Ale poczuliśmy klimat miasta, stanęliśmy na głównych mostach, zachwyciliśmy się architekturą Lublany, a dokumentowanie pozostawiliśmy turystom japońskim, którzy z wielką pasją, uzbrojeni w duże, kolorowe parasole w ulewnym deszczu 'trzaskali fotki' bez opamiętania, z niezmiennymi uśmiechami na twarzach.
</para>
<para>
Moje wrażenia sensualne z Lublany: wyjątkowo ciepły, późnowiosenny deszcz ulewny, a lipy w parku... pachniały bardzo letnio i niezwykle zmysłowo.
</para>
<para>
Droga powrotna upłynęła szybko. Widzieliśmy niezwykle wyrazistą, podwójną tęczę (podobno znak szczęścia). Po drodze zaopatrzyliśmy się w 'pamiątki' z pobytu. Domowy, niezwykle profesjonalny wyrób win (1,30 euro za litr smacznego, delikatnego, białego winka) spełnił nasze oczekiwania w tym względzie. Słowenia słynie z uprawy winorośli. Podobno można wyróżnić tu aż czternaście regionów winiarskich, z których każdy ma własne charakterystyczne tradycje. Za specjał słoweński uznaje się Cviček. Nie gorzej oceniane są: Renski Rizling, Sauvignon, Rulandec oraz doskonały Traminec. Smakosze win musujących chwalą trunek o nazwie Penina.
</para>
<para>
Nasze, niemarkowe, również degustowane było z wielką przyjemnością. Znakomicie komponowało się z gołąbkami serwowanymi przez Tomka oraz rarytasami wypieczonymi przez mistrza sztuki grillowania – Andrzeja.
</para>
<para>
Wieczorne podsumowania
</para>
<para>
Wieczór upłynął nam na przedwyjazdowych podsumowaniach wyprawy oraz przygotowaniach planów ostatnich, porannych zanurzeń. Zgodnie zauważyliśmy, że w Bilpie wielu jest nieekspansywnych turystów rowerowych, rolkowych i pieszych. Wszyscy, zarówno przybyli, jak i miejscowi serdecznie pozdrawiają się z uśmiechem na ustach. Same kwatery spełniają oczekiwania nawet najbardziej wymagających. Dobrze utrzymane, czyste pokoje, duża i wyposażona kuchnia, toalety oraz łazienki bez zarzutów. A wszystko to za jedyne 15 euro od osoby. Możliwość alternatywna: namiot, karimata, śpiwór, świeże powietrze znad rzeki. Gdy przy tym dopisują współtowarzysze zapewniający duże poczucie bezpieczeństwa i akurat nie chrapią głośno na zmianę, można poczuć się jak w apartamencie. Wszystko za 5 euro od gościa. Wypróbowałam, polecam! I zalecam: koniecznie zamykajcie wejście do namiotu, to bardzo ważne! Bardzo! Nawet bardziej niż bardzo! Wprost priorytetowe!
</para>
<para>
Nasi gospodarze z Bilpy, z ogromną życzliwością podchodzili do naszych próśb, pytań, a nawet potrzeb. Na przykład, kiedy skończyło się wino, dobrze porozumiewający się po angielsku młody gospodarz znalazł coś w swojej piwniczce. Nie był to trunek z wysokiej półki i trochę nas to kosztowało, ale był wtedy, kiedy pojawiła się potrzeba...a to też się ostatecznie liczy.
</para>
<para>
Rano Jaskiniowcy ostatni raz, podczas tej wyprawy, zeszli w przestrzeń ich ukochanego świata (Bilpa Jama). I szczęśliwi, choć z niedosytem dołączyli do nas, by wspierani powierzchniowo mogli wyruszyć w drogę powrotną.
</para>
<para>
Słowenia uwiodła mnie. Wprawdzie podwodnych obiektów widziałam niewiele, ale z perspektywy naziemnej świat również potrafi zachwycać i wywoływać poczucie obcowania z tajemnicą. Trochę za krótko trwała ta wyprawa! 
</para>
<para>
No, ale trzeba zostać z jakimś niedosytem, żeby mieć po co wracać. Jak to w życiu, w każdej jego dziedzinie... gdy chce się naprawdę wracać do zadania, do miejsca czy do człowieka... ;)
</para>
<para>
W drodze powrotnej ja, Honzo i Homer, postanowiliśmy wpaść do stolicy Austrii. Wiedeń nocą w deszczu... niezapomniane wrażenia! Krakowiacy dotarli do domów ok. północy, my w Warszawie byliśmy w poniedziałek ok. 7.30. Dzięki spokojowi i wytrwałości Honza na ostatniej prostej, udało mi się zdążyć do pracy na 8.
</para>
<para>
Uczestnikami byli powyżej wymienieni szczegółowo przez Tomka.
</para>
<para>
Dzięki!:
<list>
<item>Pati – za złapanie się na tych samych falach, maskę z butlą i 'załatwienie' mi Albanii</item>
<item>Dla Homera,Tomka, Andrzeja – za troskę i rzadko dziś spotykaną męską klasę w najlepszym wydaniu!!!</item>
<item>Pozostałym – za serdeczność!</item>
<item>A! I dla Honza oczywiście, szczególne! On wie, za co.</item>
</list>
</para>
</section>
<section>
<caption>Zobacz także:</caption>
<list>
<item>Galeria<link>
  <href>./galeria/gallery.php?id=2012slowenia2</href>
  <caption> zdjęć </caption>
</link>z wyjazdu</item>
<item><link>
  <href>http://www.youtube.com/watch?v=OF6Qw2Q41Bg</href>
  <caption>Film </caption>
</link>z wyjazdu</item>
</list>

</section> 


</article>

