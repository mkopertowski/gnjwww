<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec></sec> <!-- nazwa katalogu -->
  <id></id>
  <title>Warsztaty opieki nad poszkodowanym</title> 
  <subtitle></subtitle>
  <date><day>08</day><month>3</month><year>2010</year></date> 
  <author>Dominik 'Honzo' Graczyk</author>

<section> 
 
<para>
W ostatni weekend stycznia 2010 odbyły się Warsztaty Opieki nad Poszkodowanym (WONP) zorganizowane przez Speleoklub Warszawski i Grupę Nurków Jaskiniowych. 
Zajęcia rozpoczęły się w sobotę 30 stycznia rano, na bazie p. Krysi Glizdy częścią teoretyczną i prezentacjami technik wykorzystywanych w ratownictwie jaskiniowym. 
Po południu uczestnicy WONP ćwiczyli praktycznie takie elementy akcji jak badanie poszkodowanego, sporządzanie bilansu stanu poszkodowanego, budowę punktu cieplnego czy transport poszkodowanego. Zajęcia te trwały do późnych godzin wieczornych. Po kolacji zespół ćwiczących z lekkim niedowierzaniem przyjął informację o wypadku (oczywiście pozorowanym), jaki wydarzył się w Jaskini Zimnej. Po dość szybkim zebraniu i spakowaniu niezbędnego ratownikom sprzętu dwa zespoły ratownicze wyruszyły raźnym krokiem na akcję do Zimnej. 
Po przybyciu na miejsce wypadku oba zespoły całkiem zgrabnie poradziły sobie z zabezpieczeniem miejsca wypadku, przystąpiły do budowy punktów cieplnych i równolegle do badania poszkodowanych. Następnie umieszczono poszkodowanych w owych punktach cieplnych, zabezpieczono termicznie oraz napojono i nakarmiono, jeśli nie było przeciw temu przeciwwskazań. Prowadzące Aga Góralska i Lucyna Cieślik na bieżąco wyjaśniały pewne aspekty działań ratowniczych i miejscami poprawiały ćwiczących. Cała akcja wypadła jednak pozytywnie i na pewno stała się cenną lekcją działalności, która – miejmy nadzieję – nigdy nie będzie musiała być wykorzystana w warunkach innych niż ćwiczebne.
Po powrocie na bazę, ok. godz 4 nad ranem prowadzący, pozoranci i ratownicy udali się na zasłużony odpoczynek. W niedzielę przed południem odbyło się wyczerpujące omówienie akcji po czym uczestnicy rozjechali się do domów, by wypocząć po weekendzie.
Warsztaty były zorganizowane głównie dla nurków jaskiniowych, jednak wzięli w nich udział również grotołazi poruszający się wyłącznie po partiach suchych.
Była to pierwsza część warsztatów ratownictwa nurkowego w jaskiniach. W najbliższym czasie planowane jest odbycie kolejnej pozorowanej akcji, tym razem z nurkowaniem i udzielaniem pomocy za syfonem oraz transportem poszkodowanego przez zalany syfon.
Poza wymienionymi już prowadzącymi Agą i Lucą (obie SW) w WONP wzięli udział: Arek Nowak, Darek Lermer, Maciek Olinkiewicz, Dominik Graczyk (wszyscy GNJ i SW), Adam Więch, Kasia Wujek, Mikołaj Harasimowicz, Łukasz Kralczyński, Sławek Affek, Michał Humienik (SW) oraz Tomek Tatar z Krakowa.
</para> 



</section> 

</article>

