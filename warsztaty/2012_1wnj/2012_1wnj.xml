<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>warsztaty</sec> <!-- nazwa katalogu -->
  <id>2012wnj</id>
  <title>XV Warsztaty Nurkowania Jaskiniowego 2012</title> 
  <subtitle></subtitle>
  <date><day>23</day><month>4</month><year>2012</year></date> 
  <author>Dominik Graczyk</author>

<section> 
 
<para>
W dniach 12-15 kwietnia w Krakowie odbyła się pierwsza edycja wiosenna XV WNJ.
</para>
<para>
Po raz pierwszy Warsztaty były połączone z kursem NAUI Cavern Diver.
</para>
<para>
Warsztaty odbywały się w konfiguracji side-mount, która staje się coraz popularniejsza wśród nurków, a nurkom jaskiniowym jest wręcz niezbędna. Firma X-Deep przekazała kilka kompletów swych uprzęży i worków sidemountowych, które uczestnicy mieli możliwość opływać podczas nurkowań treningowych.
</para>
<para>
Wykłady teoretyczne odbywały się w siedzibie zaprzyjaźnionej Nurkomanii Martina Kasińskiego. Pierwszy dzień w całości poświęcony był wykładom, przygotowaniu sprzętu do speleonurkowania i ćwiczeniom praktycznym na lądzie. Dzięki temu cały drugi dzień mogliśmy nurkować, wykonując i zaliczając przewidziane programem ćwiczenia oraz doskonaląc poruszanie się w konfiguracji bocznej. 
Trzeci dzień poświęcony był autoratownictwu, które zawsze wywołuje duże emocje, ale wymaga wielokrotnego powtarzania i manualnego wyuczenia czynności na powierzchni. 
</para>
<para>
Czwarty dzień przeznaczony został na wykłady, ćwiczenia lądowe i nurkowanie w Zakrzówku wg programu kursu NAUI Cavern Diver. Uczestnicy musieli przestawić się zatem z nurkowania solo na partnerskie, ale nie było z tym żadnych problemów. Tu najbardziej przydały się prezenty, jakie dla uczestników przekazało Centrum Techniki Nurkowej PIÓREWICZ, które jest przedstawicielem marek White Arrow i Dir Zone. Mogliśmy także przetestować różne wyroby tych firm.
</para>
<para>
W Warsztatach uczestniczyli Krzysztof Klepka i Patryk Bujak, a w kursie cavern również nasi absolwenci: Jacek Strejczyk „Homer”, Tomek Zapór i Martin. Prowadzącym WNJ i instruktorem cavern był Dominik Graczyk „Honzo”.
</para>
<para>
Według opinii uczestników było bardzo ciekawie i pouczająco, zdobyto wiele nowych umiejętności i cennej wiedzy specjalistycznej, którą można wykorzystać nie tylko w nurkowaniach jaskiniowych. Zabarwianie wykładów opowieściami z naszych wypraw i akcji nurkowych w jaskiniach oraz z historii nurkowania jaskiniowego również cieszy się dużym uznaniem i jest cennym dodatkiem niewątpliwie zapadającym w pamięć.
Zapraszamy na następne WNJ!
</para>

<item><link>
  <href>https://picasaweb.google.com/101970332931598623282/2012WNJZakrzowek?authuser=0&amp;authkey=Gv1sRgCI6tiLvU8ffsGA&amp;feat=directlink</href>
  <caption>Galeria zdjęć z XV Warsztatów Nurkowania Jaskiniowego </caption>
</link></item>

</section> 

</article>

