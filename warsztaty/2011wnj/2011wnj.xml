<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>warsztaty</sec> <!-- nazwa katalogu -->
  <id>2011wnj</id>
  <title>XIV Warsztaty Nurkowania Jaskiniowego 2011</title> 
  <subtitle></subtitle>
  <date><day>05</day><month>5</month><year>2011</year></date> 
  <author>Dominik Graczyk</author>

<section> 
 
<para>
W dniach 30 IV – 3 V tradycyjnie już, w Zimniku, odbyła się 14 edycja Warsztatów Nurkowania Jaskiniowego.
</para>
 <para>
 W tym roku poziom wody w kamieniołomie był wyższy niż dotychczas, a widoczność nieco mniejsza niż zwykle w maju, ponadto temperatury w nocy spadały do kilku kresek powyżej zera. Mimo to wszyscy dobrze się bawili, a czas płynął w miłej atmosferze.

Tegoroczne Warsztaty miały wsparcie w postaci firmy SANTI z Trójmiasta. Można było zapoznać się z najnowszą ofertą tego znanego producenta sprzętu nurkowego oraz wypróbować skafander Espace, ponadto każdy z uczestników dostał od firmy czapkę i koszulkę, a do ćwiczeń otrzymaliśmy także kilka „czarnych masek”.

</para>
<para>
Jak zawsze część Warsztatów poświęcona dla młodych adeptów, dopiero uczących się sztuki nurkowania w zalanych podziemiach, podzielona była na 3 części: teoretyczną, ćwiczenia lądowe i nurkowanie.

I w tym roku szczęście nam dopisywało i pogoda była na tyle mało kapryśna, że pozwalała na prowadzenie wykładów na świeżym powietrzu i ćwiczenia powierzchniowe w pełnym słońcu. Nie odnosi się to do ostatniego dnia zajęć, gdy to z auta zgarniałem 20-centymetrową warstwę śniegu. Był on zaskoczeniem nie tylko dla nas…No, ale w końcu to Zimnik, więc kiedyś musiało być zimno! Woda również miała temperaturę i przejrzystość umożliwiającą przeprowadzenie bezpiecznych nurkowań pod okiem instruktora.
</para>
<para>
Pierwszy dzień – nim się ktokolwiek obejrzał – zleciał na zapoznawaniu się z konfiguracją „francuską”, tajnikami pracy z poręczówką i dostosowaniu swego sprzętu do wymogów speleonurkowania. W kolejnych dniach uczestnicy poznawali szczegółowe techniki nurkowania jaskiniowego ćwicząc poszczególne elementy również w „czarnej masce”, tzn. w warunkach symulowanej zerowej widoczności. Ostatniego dnia mogli spróbować nurkowania w konfiguracji bocznej, co wszystkim udało się nad wyraz dobrze.
Generalnie uczestnicy reprezentowali wysoki poziom nurkowy, dzięki czemu przy ćwiczeniach mogliśmy skupić się na meritum, czyli właściwym wykonaniu czynności speleonurkowych.

Dnie były wypełnione całkowicie, do tego stopnia, że wykłady kończyliśmy ok. 23 i zabrakło niestety czasu na luźne pogawędki i prezentacje wypraw w których udział biorą członkowie GNJ. Mamy jednak nadzieję, że mimo to udało się w uczestnikach zaszczepić bakcyla nurkowania jaskiniowego i będą naszymi partnerami podczas wspólnych akcji i wypraw.
</para>
W tym roku WNJ prowadził Dominik Graczyk (Honzo), a uczestniczyli Barbara Wrona, Artur Król, Jacek Strejczyk i Irek Baziukiewicz.
<para>
Zapraszamy na kolejną edycję Warsztatów Nurkowania Jaskiniowego!
</para>

<item><link>
  <href>./galeria/gallery.php?id=wnj2011</href>
  <caption>Galeria zdjęć z XIV Warsztatów Nurkowania Jaskiniowego </caption>
</link></item>

</section> 

</article>

