<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>warsztaty</sec> <!-- nazwa katalogu -->
  <id>2013_3wnj</id>
  <title>XVI Warsztaty Nurkowania Jaskiniowego</title> 
  <subtitle>Relacja uczestnika jesiennej edycji XVI Warsztatów Nurkowania Jaskiniowego - Maćka Chomicza - które odbyły się w Krakowie w dniach 27-29 IX 2013</subtitle>
  <date><day>12</day><month>11</month><year>2013</year></date> 
  <author>Maciej Chomicz</author>

<section> 


<para>
W końcówce września udało się wygospodarować kilka dni na Warsztaty Nurkowania Jaskiniowego  pod patronatem Grupy Nurków Jaskiniowych Komisji Taternictwa Jaskiniowego Polskiego Związku Alpinizmu, pod egidą Honza i Homera.
</para>

<para>
 Warsztaty rozpoczęliśmy od wykładów w Nurkomanii Andrzeja "Martina" Kasińskiego. Pierwszym punktem było przedstawienie konfiguracji „speleo” a więc zarówno konfiguracji bocznej jak i klasycznej tylnej modyfikowanych na potrzeby nurkowań jaskiniowych. Przy tej okazji mieliśmy szansę zapoznać się z „robótkami ręcznymi” Honza czyli różnego rodzaju płytami, noszakami, uprzężami, workami BCD itd zrobionymi z materiałów ogólnie dostępnych w supermarketach. Wygląda to tak że jak dasz Honzie deskę do krojenia i taśmę – zrobi uprząż z płytą , dasz folię ogrodową zrobi kompensator pływalności itd , o gumkach z dętek już nie wspomnę. Mówiąc krótko Honzo – jeśli chodzi o ekwipunek nurkowy - to skrzyżowanie MacGyver’a i Adama Słodowego- wszak ponoć improwizacja jest cechą wyróżniającą nurków jaskiniowych... W dalszej części dnia przeszliśmy do poręczowania i poruszania się po poręczówce. Pod koniec dnia udało nam się opuścić salę wykładową i udać się na … niestety nie Zakrzówek, a na pobliski trawnik i boisko celem przećwiczenia poręczowania. Dzień zakończyliśmy w apartamentach Zakrzówek na wykładzie otwartym z kartowania i krótkim przećwiczeniu kartowania jaskiń.
</para>


<para>
Dzień drugi szczęśliwie dla nas rozpoczęliśmy na Zakrzówku. Pojawiliśmy się tam dość wcześnie rano aby uniknąć tłumów przybywających na odbywające się demo days. Rozpoczęliśmy od rozwinięcia poręczówek i dalej ćwiczyliśmy poruszanie się i kartowanie naszych „jaskiń”. W końcu doczekaliśmy się wejścia do wody. Honzo rozwinął kilkadziesiąt metrów poręczówki tzw. ciągu głównego, naszym zadaniem było jego skartowanie, a więc zapisanie azymutów, głębokości i odległości pomiędzy kolejnymi punktami stabilizacji ciągu głównego. Na kolejnym nurkowaniu wykonywaliśmy ćwiczenia związane z konfiguracją boczną na platformie oraz z poręczowaniem. Mnie udało się zaporęczować jeden punkt i niestety musiałem uciekać na powierzchnię – butle czwórki niestety z gumy nie są. Słowem ćwiczenie oblałem. Na poprawę miałem szansę podczas trzeciego nurkowania tego dnia. Celem ćwiczenia było rozciągnięcie ciągów bocznych, oznaczenie drogi do wyjścia w miejscu połączenia ciągu głównego z bocznym, ćwiczenia związane z utratą maski i pływanie z zerową widocznością. Każdy z kursantów pracował na swoim ciągu bocznym. Należy nadmienić iż wszystkie ćwiczenia wykonywaliśmy samodzielnie a więc bez partnerów, oczywiście obserwowani i nawiedzani przez Homera i Honza od czasu do czasu lub w ich asyscie. To jest moim zdaniem jedna z największych zalet nurkowania jaskiniowego wg szkoły francuskiej. I choć mimo że chciało by się czasem pogadać z partnurem o wrażeniach- choćby z poręczowania - to jednak jego brak jest dużą zaletą w tego typu nurkowaniu gdzie należy wykonać jakieś zadanie, po prostu odchodzi grupa zmartwień związanych z poczynaniami partnera.
</para>

<para>
Dzień trzeci ponownie rozpoczęliśmy od wykładów w Nurkomanii. Szybko przelecieliśmy przez speleogenezę , reby w jaskiniach, i przystąpiliśmy do ćwiczeń z autoratownictwa czyli wycinanie się z poręczówki i jej odnajdywanie. Oczywiście zanim weszliśmy do wody trzeba było temat przećwiczyć na powierzchni. Po południu zawitaliśmy na Zakrzówek. Po szybkim omówieniu ćwiczeń i przebraniu w sprzęt znaleźliśmy się w wodzie, każdy z nas ponownie miał pociągnąć swój ciąg boczny i w momencie gdy w okolicy pojawiał się Honzo, miał dać posłusznie się w nią zaplątać, by później zademonstrować umiejętność wycinania. Ponownie poszło nam dość sprawnie i po 40 minutach grupa wyłoniła się z wody.
</para>

<para>
Reasumując – warsztaty uważam za udane. Żałuję, że nie udało mi się zanurkować w żadnym z fragmentów uprzęży/BCD zrobionych przez Honza.
Ale to może w przyszłości...
</para>

<para>
W Warsztatach brali udział: Agnieszka Dobrzańska, Maciej Chomicz, Rafał Kalinowski, Piotr Trębacz. Prowadził je Dominik Graczyk "Honzo", a asystował mu Jacek Strejczyk "Homer".
</para>





</section> 

</article>

