<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>warsztaty</sec> <!-- nazwa katalogu -->
  <id>2013_2wnj</id>
  <title>XVI Warsztaty Nurkowania Jaskiniowego</title> 
  <subtitle>Kropka nad i czyli zwieńczenie XVI Warsztatów Nurkowania Jaskiniowego w Browarze</subtitle>
  <date><day>13</day><month>06</month><year>2013</year></date> 
  <author>Piotr Majchrzak</author>

<section> 


<para>
Po serii tragicznych zgonów w trakcie ćwiczeń nad i pod wodą oraz cudownych zmartwychwstań okraszonych intensywnymi ćwiczeniami zostaliśmy oficjalnie dopuszczeni przez Honza do nurkowania w zalanych przestrzeniach. Wybór, z racji presji czasu oraz preferencji uczestników padł na Browar. W założeniach nurkować miały dwa trzyosobowe zespoły co jest pomysłem karkołomnym ale jak pokazała praktyka – realizowalnym. Żeby ograniczyć do minimum mijanki w korytarzach ustaliliśmy, że zespoły nurkują wahadłowo, czyli zespół pierwszy robi lewy korytarz i wraca do punktu wejścia a zespół drugi realizuje taki sam plan w korytarzu prawym. Następnie zespoły eksplorują przeciwległe korytarze. Ponieważ Waldek i Mateusz nie byli jeszcze w Sobótce to ja poprowadziłem pierwszy zespół. Poręczówka do main line’a, stabilizacja linki, marker kierunkowy do wyjścia i oczekiwanie na resztę zespołu. Komunikację w zespole prowadziliśmy na dotyk ponieważ całe oświetlenie mieliśmy na kaskach i nikt z nas nie czuł potrzeby wywijania okejek głową  . Jak się później okazało było to doświadczenie bezcenne. Zobaczywszy to co można zobaczyć w lewym korytarzu wróciliśmy do punktu wejścia i czekaliśmy kilka minut na drugą grupę. Ten, nieco nieoczekiwanie przebudowany zespół, czyli Homer i Paweł zwiedził prawy korytarz folgując sobie nieco w kwestii poruszania osadów przez co stworzyli nam wyśmienite warunki do ćwiczeń w ograniczonej widoczności. Ustaliwszy plan oraz szyk zespołu weszliśmy w bełt i wypełzliśmy z niego dopiero w grocie na końcu korytarza. W drodze powrotnej poruszaliśmy się na ślepo po poręczówce a ja przy okazji zwinąłem, postawioną przez Homera, poręczówkę do groty. Powrót odbył się bez sensacji. Komunikacja przećwiczona w lewym korytarzu działała bez zarzutu, nic nie było widać a na koniec okazało się, że drugi zespół już dawno jest na powierzchni. Zwinąłem więc zbędną poręczówkę i wypełzliśmy na słoneczko.
</para>
<para>
Na tym nurkowaniu przydały się praktycznie wszystkie rzeczy, które przez cztery dni wbijał nam do głów Honzo. Kluczowe treści w stylu „Macie, kur.a, mieć stały kontakt z poręczówką…”, „Trzymajcie poręczówkę jak najdalej od siebie, do kur.y nędzy …”, „Zmiana automatu co 10bar…” nabierają zupełnie innego znaczenia gdy nurkowanie prowadzi się samodzielnie, widoczność jest mocno ograniczona i momentami ma się kontakt tylko z jedną ścianą. Okazuje się również, że można nurkować bez HID’a i skutecznie prowadzić komunikację. Fakt, że widać mniej ale w momencie gdy przejście przez punkt stabilizujący poręczówkę wymaga dwóch rąk bo wizura wynosi ZERO to ilość światła naprawdę przestaje mieć znaczenie. Nie zapominajcie, że napięta poręczówka to przyjaciel, a luźna to Twój wróg  . Markery można czytać metodą „na Macajewa”, a kołowrotki z szeroką kierownicą łykają gładko zarówno gumki jak i markery  
</para>
<para>
To było jedno z lepszych nurkowań, jeśli nie najlepsze, jakie zrobiłem w Browarze, choć nie było mi dane zobaczyć części korytarzy. 
</para>

<para>
W XVI WNJ brali udział: Agnieszka Masiewicz, Piotr Majchrzak, Mateusz Popek, Waldek Królak, Paweł Musiała, Paweł Seweryniak, powierzchniowo Sandra Strejczyk. W roli doradcy Jacek Strejczyk „Homer”, a w roli prowadzącego Dominik Graczyk „Honzo”.
</para>
<para>
Zabezpieczenie tlenowe Klinika Medyczna IBIS, Warszawa, Sprężarka Paweł Musiała. Dziękujemy wymienionym w relacji firmom za sprzęt testowy, o którym po testach mamy dobre zdanie.
</para>



<item><link>
  <href>./galeria/gallery.php?id=2013_wnj</href>
  <caption>Galeria zdjęć z XVI Warsztatów Nurkowania Jaskiniowego </caption>
</link></item>


</section> 

</article>

