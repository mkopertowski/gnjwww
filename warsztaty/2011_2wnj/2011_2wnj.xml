<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>warsztaty</sec> <!-- nazwa katalogu -->
  <id>2011_2wnj</id>
  <title>XIV Warsztaty Nurkowania Jaskiniowego 2011-edycja jesienna</title> 
  <subtitle></subtitle>
  <date><day>13</day><month>11</month><year>2011</year></date> 
  <author>Dominik Graczyk</author>

<section> 
 
<para>
W długi weekend „niepodległościowy”, czyli 11-13 XI 2011 w krakowskim Zakrzówku odbyła się jesienna edycja Warsztatów Nurkowania Jaskiniowego. Pomysłodawcą zorganizowania tego spotkania był Andrzej Kasiński „Martin” z Narkomanii.
</para>
<para>

Jak zawsze zajęcia składały się z 3 bloków tematycznych: teorii, ćwiczeń lądowych i nurkowania. Nowością było przeprowadzenie ich całkowicie w konfiguracji bocznej. Z tego względu nurkowania rozpoczęły się od opływania w side-mouncie, a potem realizowaliśmy już normalny program WNJ, tj. poszczególne elementy treningu technik nurkowania w przestrzeniach zamkniętych.
</para>
<para> 

 Były to 3 dni w całości wypełnione szkoleniem. Uczestnicy uczyli się pracy z poręczówką, poznawali techniki autoratownicze, deponowali dodatkowe butle, ćwiczyli sporządzanie planów jaskiń etc. A przede wszystkim prowadzący starał się przekazać sposób myślenia właściwy dla tej formy nurkowania. Jak zawsze było dużo pytań, nieco wątpliwości do rozwiania oraz mnóstwo śmiechu i dobrej zabawy.
 </para>
<para>
Firma Santi – można powiedzieć, że już tradycyjnie – przesłała sprzęt do testowania. Były to m.in. suchary, ocieplacze, kamizelki grzewcze, kaptury. Osoby testujące generalnie były zadowolone ze sprzętu, w którym mieli okazję popływać, choć jak zawsze jakieś konstruktywne uwagi się pojawiły. 
</para>
<para>
W tej edycji WNJ udział wzięli: Andrzej Kasiński „Martin”, Andrzej Węglarz, Patryk Bujak, Tomasz Zapiór, Jacek Polak, w części towarzysko-wykładowej żony Jacka i Martina oraz jako prowadzący Dominik Graczyk „Honzo”.

</para>



<item><link>
  <href>https://picasaweb.google.com/polak.pj/WarsztatyNurkowaniaJaskiniowego</href>
  <caption>Galeria </caption>
</link></item>


</section> 

</article>

