<?xml version='1.0' encoding='utf-8'?> 
<!DOCTYPE article PUBLIC "-//OASIS//DTD Simplified DocBook XML V4.1.2.5//EN"
  "http://www.oasis-open.org/docbook/xml/simple/4.1.2.5/sdocbook.dtd"> 

<article> 
  <sec>warsztaty</sec> <!-- nazwa katalogu -->
  <id>2012wnj</id>
  <title>XV Warsztaty Nurkowania Jaskiniowego, edycja jesienna, okiem Marcina Malinowskiego</title> 
  <subtitle></subtitle>
  <date><day>31</day><month>10</month><year>2012</year></date> 
  <author>Marcin Malinowski</author>

<section> 
 
<para>
Od jakiegoś czasu - zarażony opowiadaniami, filmami z akcji nurkowych - zbierałem się z Łukaszem do zrobienia kursu. Trochę zawsze brakowało czasu, chęci, czy przekonania że warto. Wszystko zmieniło się gdy poznałem Pawła Wójcika - nurka jaskiniowego, u którego zrobiłem Kurs Podlodowy. Po kursie Paweł napisał, że jest potencjał, mógłbym spróbować w jaskini. Może tak, ale nie chciałem wywalać kilku tys. za combo kurs – jeśli stwierdzę po dwóch dniach, że to nie dla mnie, to szkoda czasu i kasy. W okolicach czerwca Paweł zadzwonił do mnie z informacją, że na kursie speleo poznał niejakiego „Homera”, który sprzedał info o warsztatach robionych przez „Honza”. Właściwie wiedziałem o nich już od dawna, ale wydawało mi się że to kursy skierowane do grotołazów, którym na przeszkodzie stanął syfon. Na fotach wszystko było inne niż do tej pory znałem: 2 manometry, małe flaszki, latarki na kaskach etc.. stąd myśl, że to dla grotołazów, a nie nurków. Po jednym telefonie wszystko zostało wyjaśnione – dlaczego są robione warsztaty i do czego przygotowują, do czego jest kurs Cavernowy. W między czasie jeszcze telefon do znajomego instruktora jaskiniowego z Pomorza: co to za Honzo i czy warto iść do niego – warto – wszystko w temacie – jedziemy.
</para>
<para>
Po drodze było jeszcze trochę zamieszania z ustaleniem daty i miejsca - jak to zwykle bywa skład się zmieniał. Ostatecznie pojechałem z Łukaszem „Korim” - moim partnurem , a resztę ekipy mieliśmy poznać na miejscu.
</para>
<para>
Przed wyjazdem Honzo przesłał nam skrypt do zapoznania się, dzięki czemu mogliśmy później więcej czasu poświęcić na praktykę. 
</para>
<para>
Piątek zajęcia zaczynają się o 9.00 w Nurkomanii. Jesteśmy punktualnie. Szybkie zapoznanie z osobami biorącymi udział w kursie: okazało się, że poza mną - Marcin „Malina”  i Łukaszem „Korim”-  w warsztatach udział wzięli: Piotrek, Norbert, Przemek, Andrzej „Martin”, Paweł „Boczek” + 3 od poprawek: Zdzichu, Grzesiek i Paweł. Pierwszy dzień był niezbyt wymagający. Sporo wykładów – poszło gładko – czytaliśmy wcześniej skrypt. Potem konfiguracja sprzętu – pierwszy dzień to WNJ – więc konfiguracja francuska – w związku z tym, że nie pływamy w SM stwierdziliśmy, że spróbujemy. Okazało się, że po małej przeróbce uprzęży (polegającej na dołożeniu jednego d-ringu) można śmiało zaczepiać flaszki. Poza konfigurowaniem butli Łukasz nauczył się przekładać XTX’a z lewej na prawą. 
</para>
<para>
Z ciekawostek: „Honzo” pokazał swoją konfigurację – tu pierwsze zaskoczenie - znaczna część sprzętu to „custom made” rękodzieło by Honzo. Wszystko przystosowane w taki sposób, aby było łatwo targać w suchych partiach: karabinki jaskiniowe zamiast tłokowych, płyta-deska do krojenia, paski od plecaka, worek – wszystko ma być lekkie, dać się łatwo rozebrać i złożyć, a po sklarowaniu nie odstawać od ciała. Motyw przewodni konfiguracji francuskiej: dostosuj sprzęt do nurkowania, znajdź swoją drogę – zaj%$^ inne od tego z czym się do tej pory spotkałem. 
</para>
<para>
Po klarowaniu kołowrotków poszliśmy na boisko ćwiczyć poręczowanie, chodzenie po poręczówce, kartowanie. Zaniepokojeni mieszkańcy osiedla dopytywali się co będziemy budować: niektórym proponowano cukierki za informacje :D…
</para>
<para>
Po zajęciach w plenerze jeszcze wykłady i o 20.00 koniec zajęć. 
</para>
<para>
Sobota: 9.00, Zakrzówek. Odprawa – Honzo tłumaczy co mamy wykonać: pływanie przodem, bokiem, na plecach i do góry nogami przy platformie, wzdłuż poręczówki, następnie zakładamy ciągi boczne i kartujemy ciąg główny. Niby proste, ale sporo tego – jak na pierwsze nurkowanie w SM.
</para>
<para>
Przed nurkowaniem Norbert rozdaje 3 pochwy na sekatory zrobione przez siebie – nikt go o to nie prosił, sam z własnej nieprzymuszonej woli zrobił coś dla ludzi, których imion nawet nie zna – świetny koleś.
</para>
<para>
 W wodzie okazuje się, że pływanie w SM jest naprawdę fajne. Przez chwilę wszyscy patrzą co robi Honzo, wykonują ćwiczenia, a potem zabierają się za wariacje – w moim mniemaniu świetna zabawa. Przy ciągach bocznych jest trochę tłok, po założeniu ciągu i kilku punktów jestem już dookoła oporęczowany. Zwijam swój ciąg i biorę się za kartowanie – to ostatni punkt programu – przynajmniej jeżeli chodzi o to nurkowanie.
 </para>
<para>
Po nurkowaniu omawiamy kto co zrobił i czego nie zrobił – tak jest po każdym nurze, bijemy gazy i odprawa przed drugim nurem.
</para>
<para>
Temat na 2 nura: ciąg boczny, depozyt, pływanie w czarnej masce, zamiana maski, kartowanie. Zmieniamy lokalizację - z drogi przenosimy się do Stefana. Przed nurem przyjeżdża Homer – sprzedaje kilka patentów na mocowanie szpeju. 
</para>
<para>
Przed nurkowaniem Norbert pożycza nam do ćwiczeń depozyty – wziął kilka zapasowych –zaskoczył nas znowu. 
</para>
<para>
Nurkowanie - okazuje się w moim przypadku, że jak coś się pier@#$% na początku to potem jest tylko gorzej. Zaczęło się od rozwalonych gumek, potem spierdzieliło się prawie wszystko oprócz zmiany maski – zresztą fartem, bo mój kask miał wielką ochotę uciec do powierzchni – na szczęście udało się go powstrzymać. 
</para>
<para>
Po nurkowaniu omówienie i jeszcze jeden nur jeżeli ktoś chce: poprawki lub fun-dive – ze względu na porę jest to nurkowanie nocne. Łukasz ma się klarować na fun-dive. Nie ma specjalnej ochoty, bo musi poprzekręcać węże. Z pomocą przychodzi Przemek – wyciąga z bagażnika dirowy zestaw automatów i daje Łukaszowi – bez pytania sam wyszedł z propozycją – następny fajny człowiek.
</para>
<para>
Poręczowanie z latarkami na kasku w nocy, między kamieniami Zakrzówka jest zdecydowanie inne niż robienie tego samego w dzień – podobno bliższe klimatowi jaskiniowemu. Nurkowanie kończymy o 20.00.
</para>
<para>
Niedziela, standardowo o 9.00 w Nurkomanii – ten dzień poświęcony jest na kurs Cavern Diver NAUI – zaczynamy dzisiaj, kończymy w jaskiniach Słowenii, Serbii albo innych na wiosnę. W odróżnieniu od stylu francuskiego jest to nurkowanie partnerskie. Honzo omawia znaki, limity i procedury. Ok. 13 przenosimy się na Zakrzówek. Podzieleni w 3-osobowe zespoły do przećwiczenia mamy: ciąg boczny, OOG, poszukiwanie zaginionego nurka, awarię światła. Ja jeszcze w ramach bonusu robię depozyt i czarną maskę. To, że udało mi się wczoraj spierdzielić 2-gie nurkowanie działa jak najbardziej mobilizująco – depozyt i maska poprawione, ćwiczenia z Caverna zaliczone. Wieczorem jeszcze mamy w Nurkomanii dwa wykłady, oraz w ramach bonusu - pokaz kilku filmików z akcji Honza. Potem test NAUI (ci Amerykanie mają ciężko, że muszą takie dziwne testy rozwiązywać). Po teście mamy omówienie wszystkich pytań – okazuje się, że wszyscy zdali. Zajęcia kończą się o 21 – standardowo.
</para>
<para>
W poniedziałek jedziemy na 9.00 prosto na Zakrzówek – dla odmiany nie ma walki o miejsce parkingowe. Przed wejściem do wody ćwiczymy jeszcze poszukiwanie poręczówki i wycinanie się. Plan na nura jest prosty: każdy zakłada ciąg boczny, potem robi poszukiwanie ciągu, kartowanie ciągu głównego i na deser wycinanie się – kto chce to w czarnej, kto chce to bez. Z Łukaszem umawiamy się, że robimy wszystko jak najszybciej. Odpuszczamy ciemną maskę, żeby zrobić fundive. Podczas sprawdzenia sprzętu okazuje się, że mój manometr jest spierdzielony – wszyscy już w wodzie, a ja muszę wymienić manometr - nieźle się zaczyna. Po wymianie znajduję grupę – praca wre – podobno lekki stres działa czasem motywująco. Mam poprawić jeszcze ciąg boczny – wszystko idzie ok. Po 45min po konsultacji z Honzem wynurzam się, okazuje się że jeszcze nie ma Łukasza – no nic ogarnę trochę samochód, żeby szybciej się zmyć – mamy jeszcze trochę do przejechania dzisiaj i chciałbym wyjechać przed korkami. Okazuje się, że nie da rady - Łukasz musi poprawić wycinanie się.
</para>
<para>
Po nurze Honzo omawia całe nurkowanie, podsumowuje kurs, przybliża o co chodzi w GNJ i rozdaje zaświadczenia o ukończeniu kursu.
</para>
<para>
Po wymianie telefonów i maili ludzie się rozjeżdżają. Daję Honzowi swojego twina – zostało jeszcze „wiatru” na jakąś godzinę – powinno wystarczyć na poprawkę. Chłopaki się klarują i lecą na nura. Po 45’ wychodzą, Łukasz poprawił wycinanie – warsztaty nurkowania jaskiniowego zaliczone.
</para>
<para>
Podsumowując: cały kurs bardzo mi się podobał! Okazało się, że aby pływać w SM nie trzeba kupować firmowej uprzęży, bo całkiem nieźle można w tym co się zaadaptuje z backmountu. Wejście do wody solo nie musi kończyć się wypadkiem. Honzo przynajmniej mnie i Łukasza zachęcił do nurkowania w jaskiniach – może nie od razu w ponorach czy w jakichś zaciskach, ale takich gdzie można się z twinem zmieścić. Pozostaje tylko czekać na wyjazd.
</para>
<para>
Ponadto podoba mi się to, że GNJ zaprasza na wspólne akcje uczestników warsztatów – mogą dzięki temu podnosić swoje umiejętności pod okiem bardziej doświadczonych kolegów.
</para>
<para>
Poznałem kilka fajnych osób: bardzo pozytywnie zaskoczył mnie Norbert i Przemek – może styl francuski to nurkowanie solo, ale pomagali grupie sprzętowo z własnej inicjatywy i bezinteresownie. Kolejna fajna jednostka to Paweł „Boczek” - facet totalnie wyluzowany i zawsze uśmiechnięty.
</para>
<para>
No i oczywiście Honzo – człowiek z pasją, którą potrafi zarazić pozostałych.
</para>
<para>
Miłym bonusem do wszystkiego – jaki wypłynął dzień po powrocie były zdjęcia z warsztatów wykonywane przez Martina – szkoda, że tylko tyle trafiło na stronę.
</para>
<para>
Dzięki wszystkim za cztery wspólne dni i do zobaczenia na wiosnę.
</para>



<item><link>
  <href>http://www.facebook.com/media/set/?set=a.545182112162636.138223.132628840084634&amp;type=1</href>
  <caption>Galeria zdjęć na facebookowej stronie Nurkomanii z Jesiennej Edycji XV Warsztatów Nurkowania Jaskiniowego cz.1</caption>
</link></item>
<item><link>
  <href>http://www.facebook.com/Nurkomania#!/media/set/?set=a.545718948775619.138339.132628840084634&amp;type=1</href>
  <caption>Galeria zdjęć na facebookowej stronie Nurkomanii z Jesiennej Edycji XV Warsztatów Nurkowania Jaskiniowego cz.2</caption>
</link></item>
<item><link>
  <href>http://www.facebook.com/Nurkomania#!/media/set/?set=a.546144938733020.138417.132628840084634&amp;type=1</href>
  <caption>Galeria zdjęć na facebookowej stronie Nurkomanii z Jesiennej Edycji XV Warsztatów Nurkowania Jaskiniowego cz.3</caption>
</link></item>

</section> 

</article>

